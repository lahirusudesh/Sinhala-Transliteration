['අද (01) දිනය තුළ මේ දක්වා 193 දෙනෙකු කොවිඩ් ආසාදිතයින් ලෙස හඳුනාගත් අතර 506 දෙනෙකු සුවය ලබා රෝහල්වලින් පිටව ගොස් තිබේ.\nඊයේ මෙරටින් වාර්තා වූ කොවිඩ්-19 ආසාදිතයින් ගණන 239කි.\nඉන් කොළඹ දිස්ත්\u200dරික්කයෙන් 86 දෙනෙකු, ගම්පහ දිස්ත්\u200dරික්කයෙන් 21 දෙනෙකු, රත්නපුර දිස්ත්\u200dරික්කයෙන් 28 දෙනෙකු, කළුතර දිස්ත්\u200dරික්කයෙන් 20 දෙනෙකු, වව්නියාව දිස්ත්\u200dරික්කයෙන් 11 දෙනෙකු, කෑගල්ල දිස්ත්\u200dරික්කයෙන් 10 දෙනෙකු, ගාල්ල දිස්ත්\u200dරික්කයෙන් සිව්දෙනෙකු වශයෙන් හඳුනාගෙන තිබේ.\nසෙසු ආසාදිතයින් 59 දෙනා නිරෝධායන මධ්\u200dයස්ථානවලින් හඳුනාගැනුණි.\nකොවිඩ් දෙවන රැල්ලේ ආසාදිතයින්ගේ දිස්ත්\u200dරික් ව්\u200dයාප්තිය සැළකීමේදී 3,245 ක්වූ වැඩිම ආසාදිතයින් සංඛ්\u200dයාව වාර්තා වන්නේ ගම්පහ දිස්ත්\u200dරික්කයෙනි.\nකොළඹ දිස්ත්\u200dරික්කයෙන් වාර්තා වන සමස්ථ ආසාදිතයින් ගණන 2,008කි.\nදිස්ත්\u200dරික්ක 25 න් 24 කම ආසාදිතයින් වාර්තා වන අතර දැනට ආසාදිතයින් වාර්තා නොවන්නේ කිලිනොච්චිය දිස්ත්\u200dරික්කයෙන් පමණි.\nදැනට ආසාදිත තත්ත්වයේ සිටින රෝගීන් වැඩිම ප්\u200dරමාණයක් ප්\u200dරතිකාර ලබන්නේ "පූනානි" ප්\u200dරතිකාර මධ්\u200dයස්ථානයේ වන අතර එම ගණන 659ක් වේ.\nමාලඹේ නෙවිල් ප්\u200dරනාන්දු රෝහලේ 496ක්, ගල්ලෑල්ල ප්\u200dරතිකාර මධ්\u200dයස්ථානයේ 453ක්, බිංගිරිය ප්\u200dරතිකාර මධ්\u200dයස්ථානයේ 431ක්, කන්දකාඩු මධ්\u200dයස්ථානයේ 362ක්, කොළඹ IDH රෝහලේ 196ක්, කහගොල්ල මධ්\u200dයස්ථානයේ 184ක්, ඇඹිලිපිටිය මධ්\u200dයස්ථානයේ 183ක්, කඹුරුගමුව රෝහලේ 146ක්, කාත්තන්කුඩි රෝහල 144ක්, වතුපිටිවල මධ්\u200dයස්ථානයේ 137ක් වශයෙන් කොවිඩ් රෝගීන් ප්\u200dරතිකාර ලබයි.\nදැනට 5,700 කට වැඩි සක්\u200dරීය තත්ත්වයේ සිටින රෝගීන් දිවයින පුරා රෝහල් 36 ක සහ ප්\u200dරතිකාර මධ්\u200dයස්ථාන 9 ක සිටින බව වසංගත රෝග විද්\u200dයා අංශය සඳහන් කළේය.\nමේ අතර, හොරණ ගුරුගොඩ ප්\u200dරදේශයේ පිහිටි ප්\u200dරධාන පෙළේ ඇඟලුම් කර්මාන්ත ශාලාවක සේවිකාවකට කොවිඩ් වෛරසය ආසාදනය වී ඇති බව ඊයේ හඳුනාගෙන තිබුණේ එහි සේවකයින් 20 දෙනෙකු යොදාගෙන සිදුකළ අහඹු පීසීආර් පරීක්ෂණවල ප්\u200dරතිඵලයක් ලෙසය.\nඒ අනුව එම කම්හලේ තවත් සේවකයින් 170 දෙනෙකුගේ  පීසීඅර් පරීක්ෂණ සිදුකර තිබෙන අතර ඉන්ත වත් සේවකයින් 33 දෙනෙකුට වෛරසය ආසාදනය වී ඇති බව අද තහවුරු විය.\nඅදාළ කම්හලේ 6000කට ආසන්න පිරිසක් සේවය කරන අතර දැනට එම කර්මාන්තශාලාව තාවකාලිකව වසා දමා තිබේ.', 'තවත් ආසාදිතයින් 204 දෙනෙක් හඳුනාගත් බව සෞඛ්\u200dය අංශ පවසති.\nඉන් 169 දෙනෙක් මීට පෙර හඳුනාගත් ආසාදිතයින්ගේ ආශ්\u200dරිතයින් බව යුද හමුදාපති ලුතිනන් ජෙනරාල් ශවේන්ද්\u200dර සිල්වා මහතා පැවසීය.\nඅනෙක් 35 දෙනා නිරෝධායන මධ්\u200dයස්ථානවලින් හඳුනාගෙන තිබේ.\nඒ අනුව අද දිනයේදී මේ දක්වා ආසාදිතයින් 397 දෙනෙක් හඳුනාගෙන ඇතිබව සෞඛ්\u200dය අංශ පැවසූහ.\nඒ අනුව පෑලියගොඩ/මිනුවන්ගොඩ කොවිඩ් පොකුරේ ආසාදිතයින් ගණන 7,582 දක්වා ඉහළ ගොස් තිබේ.', 'ශ්\u200dරී ලංකාවෙන් වාර්තා වන 21වැනි කොවිඩ් -19 මරණය සිදු වී තිබේ.\nඑසේ මියගොස් ඇත්තේ 40 හැවිරිදි පුද්ගලයෙකි. \nඔහු වැලිසර ලය රෝහලේ ප්\u200dරතිකාර ලබමින් සිටි පිරිමි අයෙකි.\nඔහු කඩවත, මහර ප්\u200dරදේශයේ පදිංචිකරුවෙකි.\nසෞඛ්\u200dය අංශ පැවසුවේ අධි රුධිර පීඩනය සහ ස්වසන පද්ධතියේ ආසාදිත තත්ත්වයක් හේතුවෙන් ඔහු පසුගිය 23 වැනිදා රෝහල්ගත වී ඇති බවය.\nපළමු PCR පරීක්ෂණයෙන් ඔහු ආසාදිතයෙක් ලෙස හඳුනාගෙන නොමැත.\nනමුත් ඊයේ (31) දින ඔහු මිය යෑමෙන් පසු පශ්චාත් මරණ පරීක්ෂණයේදී කළ දෙවැනි PCR පරීක්ෂණයේදී ඔහු කොවිඩ් ආසාදිතයෙක් ලෙස හඳුනාගෙන තිබේ.', 'කොවිඩ් රෝග ලක්ෂණ සහිත රෝගීන් රෝහල්වලට ඒමට සළස්වනවා වෙනුවට ඔවුන් වෙත ගොස් අවශ්\u200dය කටයුතු සිදුකර ඔවුන්ව රෝහල් වෙත ගෙන ඒමේ ක්\u200dරමවේදයක් සකසන ලෙස ජනාධිපති ගෝඨාභය රාජපක්ෂ මහතා උපදෙස් දී තිබේ.\n \nමෙම තීරණය ගනු ලැබුවේ, ජනාධිපතිවරයා සහ කොවිඩ් මර්දන ජනාධිපති කාර්ය සාධක බලකාය අතර අද (01) පැවති සාකච්ඡාවේදීය.\nබස්නාහිර පළාත තුළ දැනට ක්\u200dරියාත්මක ඇඳිරිනීතිය අඛණ්ඩව නොවැම්බර් 09 වැනි සඳුදා පෙරවරු 5 දක්වා දීර්ඝ කිරීමට එහිදී තීරණය කෙරුණි.\nඑමෙන්ම රත්නපුර දිස්ත්\u200dරික්කයේ ඇහැළියගොඩ, කුරුණෑගල නගර සභා සීමාවට සහ කුලියාපිටිය ද ලබන 09 වැනිදා තෙක් ඇඳිරි නීතිය පැනවිණි.\nභාණ්ඩ බෙදාහැරීම් සහ අත්\u200dයවශ්\u200dය සේවා හැර දිස්ත්\u200dරික්ක අතර සංචරණය අත්හිටුවීමටද එහිදී තීරණය විය.\nජන ජීවිතයට පීඩාවක් සහ ආර්ථිකයට හානිකර බලපෑමක් ඇති නොවන පරිදි කොවිඩ් මර්දනය සිදුකිරීමට අදාළව ජනාධිපතිවරයා මෙහිදී තීරණ රැසක් ගනු ලැබීය.\nඇඳිරිනීතිය පනවා ඇති කාලසීමාව තුළ සාමාන්\u200dය පරිදි ඇඳිරිනීති බලපත්\u200dර නිකුත් නොකරන ලෙසට ද ජනාධිපතිවරයා පොලීසියට උපදෙස් දුන්නේය.\nනිවෙස් තුළ නිරෝධායන ක්\u200dරියාවලිය තවදුරටත් විධිමත් කිරීම සඳහා සෞඛ්\u200dය වෛද්\u200dය නිලධාරී, මහජන සෞඛ්\u200dය පරීක්ෂක,පොලීසිය සහ යුද හමුදාව යන අංශවල අධීක්ෂණයට නිරන්තරයෙන් ලක්විය යුතු බව ජනාධිපතිවරයා එහිදී පැවසීය.\nනිවෙස්වල නිරෝධායනය වන පුද්ගලයින්ගේ PCR පරීක්ෂණ 10 වන දිනයේ සිදුකළ යුතු බවටත් ප්\u200dරතිඵල මත ආසාදනය නොවූවන් දින 14 කට පසු සාමාන්\u200dය ජන ජීවිතයට යොමු කරන්නැයි ජනාධිපතිවරයා නියම කර තිබේ.\nඑසේම නිරන්තරයෙන් අහඹු පරීක්ෂණ කිරීමේ වැදගත්කම ද ජනාධිපතිවරයා මෙහිදී අවධාරණය කළේය. \nරෝග ව්\u200dයාප්තිය වැළැක්වීමට සති දෙකක කාලයක් අඛණ්ඩව ඇඳිරිනීතිය ක්\u200dරියාත්මක කිරීම ප්\u200dරමාණවත් බව සාකච්ඡාවට සහභාගී වූ සෞඛ්\u200dය නිලධාරීන්ගේ අදහස වී තිබේ.\nඇඳිරිනීතිය ක්\u200dරියාත්මක කාලය තුළ මීට පෙර සිදුකළ අකාරයටම අත්\u200dයවශ්\u200dය භාණ්ඩ බෙදාහරින බව ආර්ථික පුනර්ජීවනය පිළිබඳ ජනාධිපති කාර්ය සාධක බලකායේ ප්\u200dරධානී බැසිල් රාජපක්ෂ මහතා එහිදී සඳහන් කළේය.\nඑමෙන්ම ඔහු වැඩිදුරටත් කියා සිටියේ දිස්ත්\u200dරික් හා ප්\u200dරාදේශීය ලේකම්වරුන්ට ,ග්\u200dරාම නිලධාරීන්ට සහ පළාත් පාලන නියෝජිතයින්ට වගකීම් පවරමින් වැඩසටහන ක්\u200dරියාත්මක කරන අතර, මාසික වැඩිහිටි දීමනාව පෙර පරිදිම නිවසටම ගොස් බාරදෙන බවය.\nඑසේම නිවෙස්වල නිරෝධායනය වන්නන්ට රුපියල් 10,000 ක බඩු මල්ලක් ලබාදීමටද පියවර ගෙන තිබේ.', 'නිරෝධායන ඇඳිරිනීතිය ප්\u200dරකාශයට පත්කර ඇති ප්\u200dරදේශවල පවතින ශ්\u200dරී ලංකා ආයෝජන මණ්ඩලයට අයත් කර්මාන්ත ශාලාවල   නිෂ්පාදන කටයුතු අඛණ්ඩව පවත්වාගෙන යාමට අපේක්ෂා කරන බව ශ්\u200dරී ලංකා ආයෝජන මණ්ඩලය නිවේදනයක් නිකුත් කරමින් පවසයි. \nආයෝජන කලාප වලින් බැහැරව ඇති ශ්\u200dරී ලංකා ආයෝජන මණ්ඩලය යටතේ ලියාපදිංචි කර්මාන්තශාලා ද ඒ අනුව ම ක්\u200dරියාත්මකවීම අපේක්ෂා\u200d කෙරේ.\nඒ සඳහා අවශ්\u200dය ඇඳිරිනීති බලපත්\u200dර ශ්\u200dරී ලංකා ආයෝජන මණ්ඩලයේ වෙබ් අඩවියේ  www.investsrilanka.com ඇති උපදෙස් අනුව නිකුත් කිරීමට ශ්\u200dරී ලංකා ආයෝජන මණ්ඩලය පියවර ගෙන තිබේ. \nසෞඛ්\u200dය අමාත්\u200dයාංශයේ නිර්දේශ හා මාර්ගෝපදේශයන් දැඩිව පිළිපදිමින් මෙම කර්මාන්තශාලා පවත්වාගෙන යාමට ශ්\u200dරී ලංකා ආයෝජන මණ්ඩලය දායකත්වය ලබා දෙන බව ඔවුන් නිකුත් කළ නිවේදනයක දැක්වේ.', 'කොළඹ කොටස් වෙළෙඳපොළේ දෛනික කටයුතු හෙට (02) සිට සාමාන්\u200dය ලෙස සිදුකරන බව කොළඹ කොටස් වෙළෙඳපොළ නිවේදනය කරයි.', 'කොවිඩ් නයින්ටින් ආසාදිතයින් හඳුනාගැනිමත් සමග වසාදමා තිබූ කොළඹ නැව් තටාකාංගනය අද (01) දිනයේ නැවත විවෘත කිරීමට පියවර ගෙන තිබේ.\nවිෂබීජහරණයට ලක්කිරීමෙන් අනතුරුව එම ආයතනයේ කටයුතු නැවත ආරම්භ කිරීමට මෙලෙස පියවර ගෙන ඇත.\nකොළඹ නැව් තටාකාංගනයෙන් ආසාදිතයින් 17 දෙනෙක් පසුගියා හඳුනා ගැනුණි.\nරජයේ සෞඛ්\u200dය නිර්දේශයන් අනුව ආයතනයේ නිෂ්පාදන මෙහෙයුම් අද සිට මෙලෙස ආරම්භ කර තිබේ.\nඅත්\u200dයාවශ්\u200dය රාජකාරීන් සඳහා දායකවන ආයතනයේ සේවකයින් සඳහා හෝටල්වල විශේෂ ක්\u200dරමවේදයක් යටතේ නවාතැන් සැපයෙන අතර සෞඛ්\u200dයාරක්ෂාව තහවුරු කරමින් සේවකයින්ගේ ප්\u200dරවාහනය සිදුකරනු ලබන බව ද එම ආයතනය සඳහන් කරයි.', 'නව ආසාදිතයින් 193ක් අද (01) දිනය තුළ වාර්තා වු බව රජයේ ප්\u200dරවෘත්ති දෙපාර්තමේන්තුව නිවේදනය කරයි.\nඑම ආසාදිතයින්ගෙන් 6 දෙනෙක් නිරෝධායන මධ්\u200dයස්ථානවල සිටි පුද්ගලයින් වේ.\nසෙසු ආසාදිතයින් 187 දෙනා පෑලියගොඩ කොවිඩ් පොකුරේ ආශ්\u200dරිතයින් වන බව රජයේ ප්\u200dරවෘත්ති දෙපාර්තමේන්තුව වැඩිදුරටත් සඳහන් කරයි.\nඒ අනුව මිනුවන්ගොඩ හා පෑලියගොඩ කොවිඩ් පොකුරු ආශ්\u200dරිත සමස්ථ ආසාදිතයින් ගණන 7,378ක් දක්වා ඉහළ ගොස් තිබේ.', 'නිරෝධායන ඇඳිරිනීතිය පැනවීම හේතුවෙන් ජිවනෝපාය අහිමි වූ ගම්පහ දිස්ත්\u200dරික්කයේ පවුල් සඳහා රුපියල් 5000 දිමනාව ලබාදීමේ දෙවන අදියර ලබන 03 වනදා සිට ලබාදීමට නියමිතව තිබේ.\nඑම දිමනාව සතියක කාලයක් තුළ ලබාදී අවසන් කරන ලෙස ප්\u200dරසන්න රණතුංග අමාත්\u200dයවරයා විසින් ප්\u200dරාදේශීය ලේකම්වරුන් වෙත උපදෙස් ලබාදී ඇති බව සංචාරක අමාත්\u200dයාංශය නිවේදනය කළේය.\nදෙවන අදියර යටතේ ගම්පහ දිස්ත්\u200dරික්කයේ පවුල් 464,254 දෙනෙකු රුපියල් 5000 දිමනාව ලබාගැනිමට සුදුසුකම් ලබා තිබේ.\nමේ අතර පළමු අදියර යටතේ නිරෝධායන ඇඳිරිනීතිය ක්\u200dරියාත්මක වූ ගම්පහ දිස්ත්\u200dරික්කයේ පොලිස්  බලප්\u200dරදේශ 03ක පවුල් 80,000 ක් සඳහා මේ වන විටත් රුපියල් 5000 දිමනාව ලබාදී ඇති බව සංචාරක අමාත්\u200dයාංශය වැඩිදුරටත් සඳහන් කළේය.', 'හොරණ සෞඛ්\u200dය වෛද්\u200dය නිලධාරී කොට්ඨාශයෙන් තවත් කොවිඩ් ආසාදිතයින් 20 දෙනෙකු හඳුනාගෙන තිබේ.\nකළුතර දිස්ත්\u200dරික් පරිපාලන මහජන සෞඛ්\u200dය පරීක්ෂක සමන් ගීගනගේ මහතා පැවසුවේ ඊයේ (31) හඳුනාගත් ආසාදිත කාන්තාවගේ ආශ්\u200dරිතයින් සම්බන්ධයෙන් සිදුකළ පී.සී.ආර් පරීක්ෂණවලදී මෙම ආසාදිතයින් හඳුනාගත් බවය.\nවැඩිදුරටත් අදහස් දැක්වු සමන් ගීගනගේ මහතා,\n“ඊයේ දිනයේ එක් රෝගියෙක් අපි හඳුනා ගත්තා හොරණ සෞඛ්\u200dය වෛද්\u200dය නිලධාරී කාර්යාලය මඟින් කරන ලද පීසීආර් පරීක්ෂණයක ප්\u200dරතිඵලයක් මඟින් ඒ රෝගියාගේ රෝග ආශ්\u200dරිතයින් සොයා බැලීමේ දී, එම රෝගියා හොරණ ප්\u200dරධාන ඇඟලුම් කම්හලක සේවය කරන්නේ. වහාම ක්\u200dරියාත්මක වෙලා ප්\u200dරාදේශීය සෞඛ්\u200dය අධ්\u200dයක්ෂතුමා ඉතිරි කණ්ඩායම ගෙනල්ලා ඊයේ දවසේ දීම අපි පීසීආර් පරීක්ෂණ 140ක් කරා ඇඟලුම් කම්හලේ ළඟම ආශ්\u200dරිතයින්. ඔවුන්ගෙන් අද මේ වන විට අපි 20ක් හොයා ගෙන තියෙනවා. අපි හෙට දවසේ අවදානම තක්සේරු කරලා ඉදිරියේ දී කර්මාන්ත ශාලාව කරගෙන යෑම සම්බන්ධයෙන් තීරණයක් ගන්නවා. එතෙක් තාවකාලිකව නවත්තලා විෂබීජහරණය කරලා තියෙනවා. අද දවසේ හඳුනාගත් රෝගීන් රඹුක්කන ප්\u200dරතිකාර මධ්\u200dයස්ථානයට යොමු කරලා තියෙනවා.“ ', 'කොවිඩ් නයින්ටීන් ආසාදිත පොලිස් නිලධාරින් සංඛ්\u200dයාව 125 දෙනෙකු දක්වා ඉහළ ගොස් ඇති බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ මහතා පවසයි.\nඅද (01) කොළඹ පැවති මාධ්\u200dය හමුවකට එක්වෙමින් ඒ මහතා මෙය තහවුරු කළේය.\nමේ පිළිබඳ අදහස් දැක්වු නියෝජ්\u200dය පොලිස්පති අජිත් රෝහණ මහතා,\n“ශ්\u200dරී ලංකාව පොලීසියේ පොලිස් නිලධාරීන් සමූහයකට කොවිඩ් ආසාදිත තත්ත්වයක් ඇති වුණා. ඒ තත්ත්වය මත කොවිඩ් ආසාදිත සංඛ්\u200dයාව 125ක් දක්වා වර්ධනය වෙලා තියෙනවා. කෙසේ වෙතත් මේ වර්ධනය වුණේ දැනට නිරෝධායන මධ්\u200dයස්ථානවල රඳවා සිටින පොලිස් නිලධාරීන් අතරින්. එහෙම නැතුව පොලිස් ස්ථානවල රාජකාරී කරන අය නෙමෙයි. අපි මුලින්ම කොවිඩ් ආසාදිත බිහිවුණාට පස්සේ, ඔවුන් නිරෝධායන මධ්\u200dයස්ථාන වෙත යොමුකරා. විශේෂයෙන්ම කළුතර පොලිස් අභ්\u200dයාස විද්\u200dයාලයට සහ කුණ්ඩසාලේ පොලිස් විද්\u200dයාලයට. එම මධ්\u200dයස්ථානවලින් තමයි මෙම ආසාදිතයින් වැඩිදුරටත් බිහි වී තිබෙන්නේ පීසීආර් පරීක්ෂණවලින් පසුව. ඔවුන්ට ප්\u200dරතිකාර ලබා දෙමින් පවතිනවා. ඒ වගේම 400කට අධික පිරිසක් ඍජු නිරෝධායන ක්\u200dරියාවලියට යොමු කර තිබෙනවා. තවත් 2000කට අධික පිරිසක් බැරැක්ක තුළම රඳවා තිබෙනවා.“', 'ජන ජීවිතයට පීඩාවක් සහ ආර්ථිකයට හානිකර බලපෑමක් නොවන පරිදි කොවිඩ් ව්\u200dයාප්තිය මර්දනය කිරීමට ජනාධිපති ගෝඨාභය රාජපක්ෂ මහතා තීරණ කිහිපයක් ගෙන තිබේ.\nකොවිඩ් මර්දන ජනාධිපති කාර්ය සාධක බලකායේ සාමාජිකයන් සමග අද (01) ජනාධිපති කාර්යාලයේ පැවති සාකච්ඡාවක දී ජනාධිපතිවරයා මේ බව සඳහන් කර ඇතැයි ජනාධිපති මාධ්\u200dය අංශය නිවේදනයක් නිකුත් කරමින් මේ බව සඳහන් කරයි.\nපුද්ගලයන් නිරෝධායන මධ්\u200dයස්ථාන වෙත ගෙන යාම වෙනුවට තම නිවෙස් තුළම නිරෝධායනයට රජය ගත් පියවර සාර්ථික ප්\u200dරතිඵල ගෙන දෙමින් ඇති බැවින්, එම ක්\u200dරියාවලිය තවදුරටත් විධිමත් කිරීම සඳහා සෞඛ්\u200dය වෛද්\u200dය නිලධාරී, මහජන සෞඛ්\u200dය පරීක්ෂක, පොලීසීය සහ යුද හමුදාව යන අංශවල අධීක්ෂණයට නිරන්තරයෙන් ලක්විය යුතු බව ජනාධිපතිවරයා පෙන්වා දෙයි.\nඒ අනුව, නිවෙස්වල නිරෝධායනය වන පුද්ගලයන්ගේ PCR පරීක්ෂණ 10 වන දිනයේ දී කළ යුතුයි.\nප්\u200dරතිඵල අනුව ආසාදනයට ලක්නොවූවන් දින 14කට පසු සාමාන්\u200dය ජන ජීවිතයට යොමු කරන්නැයි ජනාධිපතිවරයා සෞඛ්\u200dය බලධාරීන්ට උපදෙස් ලබා දී ඇත.\nපෞද්ගලික රෝහලකින් හෝ රජය මගින් හෝ කවර ආකාරයකින්  PCR පරීක්ෂණය කෙරුණ ද අදාළ පුද්ගලයා ප්\u200dරතිඵල එන තෙක් නිරෝධායනයට යොමු කිරීම අනිවාර්ය බවත් පෞද්ගලික රෝහල්වල  සිදුකරන PCR පරීක්ෂණ සෞඛ්\u200dය අමාත්\u200dයාංශයේ දැඩි අධීක්ෂණයට ලක්විය යුතු බවත් ජනාධිපතිවරයා සඳහන් කර තිබේ.\nකොවිඩ් ආසාදිතයන් හමුවූ පසු ආශ්\u200dරිතයන් සහ ප්\u200dරදේශ හුදකලා කරනුයේ පැතිර යාම වැළැක්වීමට ගන්නා කඩිනමි පියවරක් ලෙසිනි. ඉන් ඔබ්බට ගොස් ඇඳිරි නීතිය පැනවීමෙන් රෝග ව්\u200dයාප්තිය මර්දනය අපේක්ෂා කෙරේ. එබැවින් ඇඳිරිනීතිය බලපැවැත්වෙන ප්\u200dරදේශවල එය දැඩිව ක්\u200dරියාත්මක කරන ලෙස ජනාධිපතිවරයා පොලීසියට උපදෙස් දී ඇත.\nමේ අතර, භාණ්ඩ බෙදා හැරීම ඇතුළු අත්\u200dයාවශ්\u200dය සේවා හැර දිස්ත්\u200dරික්ක අතර සංචරණය අත්හිටුවිමට ද තීරණය කර තිබේ.\nඇඳිරිනීතිය ක්\u200dරියාත්මක කාලය තුළ මීට පෙර සිදුකළ ආකාරයටම අත්\u200dයාවශ්\u200dය භාණ්ඩ බෙදා හරින බව ආර්ථික පුනර්ජීවනය පිළිබඳ ජනාධිපති කාර්ය සාධක බලකායේ ප්\u200dරධානී බැසිල් රාජපක්ෂ මහතා සඳහන් කරයි.\nදිස්ත්\u200dරික් හා ප්\u200dරාදේශීය ලේකම්වරුන්ට, ග්\u200dරාම නිලධාරීන්ට සහ පළාත් පාලන නියෝජිතයන්ට වගකීම් පවරමින් වැඩසටහන ක්\u200dරියාත්මක කරන අතර, මාසික වැඩිහිටි දීමනාව පෙර පරිදිම නිවසටම ගොස් භාර දෙන බව බැසිල් රාජපක්ෂ මහතා වැඩිදුරටත් පැවසීය. \nබස්නාහිර පළාත තුළ ක්\u200dරියාත්මක ඇඳිරිනීතිය අඛණ්ඩව නොවැම්බර් 09 වැනි සඳුදා පෙ.ව 5.00 තෙක් දීර්ඝ කිරීමට ද තීරණය කෙරිණ. රත්නපුර දිස්ත්\u200dරික්කයේ ඇහැලියගොඩ පොලිස් වසම, කුරුණෑගල නගර සභා සීමාවට සහ කුලියාපිටිය පොලිස් වසමට ද ලබන 09 දා තෙක් ඇඳිරි නීතිය පනවනු ලැබිණි.\nමේ කාලසීමාව තුළ සාමාන්\u200dය පරිදි ඇඳිරිනීති බලපත්\u200dර නිකුත් නොකරන ලෙසට ද ජනාධිපතිවරයා විසින් පොලීසියට උපදෙස් දී තිබේ.', 'ඇඳිරිනීතිය පනවා ඇති කාලය තුළ යම් රෝග ලක්ෂණයක් ඇති වුවහොත් දැනුම්දීමට නව දුරකථන අංකයක් හඳුන්වා දී තිබේ.\nඅද (01) පැවති මාධ්\u200dය හමුවකට එක්වෙමින් සෞඛ්\u200dය අමාත්\u200dයාංශයේ ලේකම්, මේජර් ජෙනරාල් වෛද්\u200dය සංජීව මුණසිංහ මහතා පවසා සිටියේ, එහිදී රෝගියාට සිදුවන අපහසුතාවය අවම කර ගත හැකි බවය.\nමෙහිදී වැඩිදුරටත් අදහස් දැක්වු වෛද්\u200dය සංජීව මුණසිංහ මහතා,\n“ඇඳිරිනීතිය පවත්නා කාලය තුළ ඔබ නිවසේ සිටිය දී යම් රෝග ලක්ෂණයක් ඇති වුවහොත් ඔබ කරන්නේ රෝහලක් වෙත ගමන් කිරීමයි. මෙහිදී අන් අයටත් රෝගය පැතිරීමට වාහකයෙක් වෙන්න පුළුවන්. එහෙම නැත්නම් රෝහල තුළ දී ඔබට රෝගය වැළඳිය හැකියි. මම යෝජනා කරනවා එම දුරකථනය අමතා ඔබගේ ප්\u200dරශ්නය ඔවුන්ට කියන්න. ඔවුන් එවිට සෞඛ්\u200dය කාර්ය මණ්ඩලයක් යොමු කරනවා. පීසීආර් කිරීමට අවශ්\u200dය නම් ඔවුන් එම කටයුත්ත සඳහා යොමු වෙනවා. එහි ප්\u200dරතිඵල එනකල් ඔබට නිවසට වී සිටිය හැකියි.“\nදුරකථන අංකය - 0117 966 366', 'පොලිස් මුලස්ථානයේ මේ වන විට පොලිස් මාධ්\u200dය ප්\u200dරකාශක, නියෝජ්\u200dය පොලිස්පති නීතිඥ අජිත් රෝහණ මහතාගේ ප්\u200dරධානත්වයෙන් මාධ්\u200dය හමුවක් පැවැත්වේ.\nඑහි සජිවි දර්ශන පහතින් දැක්වේ.', 'යුද හමුදාපති ලුතිනන් ජෙනරාල් ශවේන්ද්\u200dර සිල්වා මහතා මේ වන විට විශේෂ ප්\u200dරකාශයක් සිදුකරමින් පවතී.\nඑම සම්පුර්ණ ප්\u200dරකාශය පහතින් දැක්වේ.\n   ', 'අද (01) උදෑසන වන විට කොරෝනා ආසාදිතයින් 506 දෙනෙක් සුවය ලබා පිටව ගොස් තිබේ.\nඑම සංඛ්\u200dයාව මෙරට එක්වර සුවය ලැබු වැඩිම පිරිස වේ.\nඒ අනුව මෙරට සමස්ථ සුවය ලැබු ආසාදිතයින් ගණන 4,905ක් දක්වා ඉහළ ගොස් තිබේ.\nඅයි.ඩී.එච්, වැලිකන්ද, ඉරණවිල, මිනුවන්ගොඩ, මුල්ලේරියාව, හම්බන්තොට, කඹුරුගමුව, හෝමාගම, අඹන්පොල, ලුනාව, ඉංගිරිය, කොස්ගම සහ නෙවිල් ප්\u200dරනාන්දු යන රෝහල්වල ප්\u200dරතිකාර ලැබූ රෝගීන් පිරිසක් මෙලෙස පූර්ණ සුවය ලබා පිටව ගොස් තිබේ.\nතවත් ආසාදිතයින් 5,738ක් රෝහල් ගතව ප්\u200dරතිකාර ලබන අතර, මෙරට සමස්ථ ආසාදිතයින් සංඛ්\u200dයාව 10,663 කි.', 'ඇඳිරිනීතිය ලිහිල් කෙරුණ ද අවදානම් කලාප හඳුනාගෙන එම කලාප හුදකලා කිරීමට අවශ්\u200dය පියවර ගත යුතු බව වෛද්\u200dය හරිත අලුත්ගේ මහතා පෙන්වා දෙයි.\nඒ මහතා කියා සිටියේ, මේ වන විට අලුතින් අවදානම් කලාප කිහිපයක් මතුවෙමින් පවතින බවය. \nමේ පිළිබඳව තවදුරටත් අදහස් දැක්වු වෛද්\u200dය හරිත අලුත්ගේ මහතා,\n“අලුතින් අවදානම මතුවුණ ප්\u200dරදේශ කිහිපයක් තියෙනවා. ඒ ප්\u200dරදේශ සම්බන්ධයෙන් ඇඳිරිනීතිය හෙට උදේ ඉවත් කරනවා නම්, ඒ ප්\u200dරදේශවල අඩුමගානේ, ඇඳිරිනීතිය අඛණ්ඩව පවත්වාගෙන යෑමට කටයුතු කළ යුතුයි. උදාහරණයක් විදියට කහතුඩුව ප්\u200dරදේශය ගත්තොත්, එහෙම අලුත් අවදානමක් මතුවෙලා තියෙනවා. ඒ අවදානම ව්\u200dයාප්තවෙමින් තියෙනවා. හොරණ ප්\u200dරදේශය ගත්තහම අලුත් අවදානමක් මතුවෙලා තියෙනවා. අවදානම ව්\u200dයාප්තවෙමින් තියෙනවා. ඒ නිසා විශේෂයෙන්ම අපි කියන්නේ. මේ තියෙන තත්ත්වය යටතේ, ප්\u200dරදේශ සම්බන්ධයෙන් තීරණය ගැනීමේ දී අලුතින් මතුවෙලා තියෙන තත්ත්වය සැලකිල්ලට ගන්න. සමස්ථ පළාතේ ම ඇඳිරිනීතිය හෙට උදේ ඉවත් වෙනවා නම්, අවම වශයෙන් අලුතින් හඳුනාගත්ත ප්\u200dරදේශ ඉතුරු කරලා, ඇඳිරිනීතිය ඉවත් කරන්න. එහෙම නැත්නම් දිස්ත්\u200dරික් මායිම සම්බන්ධයෙන් ඉතාම ගැඹුරින් හොයලා, මායිම් හරහා ගමන් කිරීමේ දී සීමා පනවන්න කියන කාරණය. අපි විශේෂයෙන්ම කිව්වා ප්\u200dරමාද නොවී තීරණ ගැනීම ඉතාම වැදගත් කියලා. ප්\u200dරමාදවෙලා තීරණ ගැනීම මාරාන්තික ප්\u200dරතිඵල අත්කරන්න පුළුවන් කියන කාරණය.\nමේ අතර, සෞඛ්\u200dය අංශ හැරුණහම පොලීසිය හා ත්\u200dරිවිධ හමුදාවේ ආරක්ෂාව කෙරෙහි මේ මෙහොතේ විශේෂ අවදානයක් යොමුකළ යුතු බව ද වෛද්\u200dය හරිත අලුත්ගේ මහතා සඳහන් කරයි.\nඉදිරිපෙළ වෘත්තිකයන් අතරේ වසංගතය බෝවීමේ වැඩි ප්\u200dරවණතාවයක් ඇතැයි ද පැවසු වෛද්\u200dයවරයා, ආරක්ෂක අංශ හා සෞඛ්\u200dය සේවකයින් නිරන්තරයෙන් සුපරීක්ෂාවට ලක්කර මොවුන් හරහා රෝගය බෝවීමට ඇති ඉඩකඩ අවම කළ යුතු බව ද සඳහන් කළේය.', 'පටු අරමුණු වෙනුවෙන් කටයුතු කරන පාර්ශව, යුද හමුදාව ඇතුළු ආරක්ෂක අංශවල කාර්යභාරය අවතක්සේරු කරන බව යුද හමුදාපති ලුතිතන් ජෙනරාල් ශවේන්ද්\u200dර  සිල්වා මහතා පවසයි.\nඔහු පවසන්නේ කුමන පාර්ශවයක් රණවිරුවන් විවේචනය කළ ද රටේ සමස්ථ ජනතාව ආරක්ෂක අංශවල කාර්යභාරය පිළිබඳව මනා අවබෝධයකින් පසුවන බවය.\nවැඩිදුරටත් අදහස් දක්වන යුද හමුදාපතිවරයා,\n“අද අපිට රටේ මිනිස්සු සලකනවා. ඕනෑම මේ රටේ ජීවත්වෙන සාධාරණ පුරවැසියෙක් හමුදාවට සලකනවා. අපි දකිනවා මේ කාලයේ සමහර වෙලාවට සමහර අභිමතාර්ථයන් ඉෂ්ඨ සිද්ධ කරගන්න බැරිවුණ නිසා, ඔවුන් හමුදාවටත් පෞද්ගලිකව මටත්, මේ අවස්ථාවේ දී විවිධාකාරයෙන් දෝෂාරෝපණ කිරීමට උත්සහ කරනවා. තම තමන්ගේ න්\u200dයාය පත්\u200dරවලට අපි අහුවෙන්නේ නැති වුණාම ඔවුන්ගේ න්\u200dයාය පත්\u200dරවලට අපි වැඩකරන්නේ නැති වුණාම ඔවුන්ට කරගෙන යන කර්තවයන්වලට යම්කිසි ඇහිරීමක් ආවහම මේ වගේ දේවල් සිද්ධවෙනවා. අපි ඒවට කණස්සල්ලට පත්වෙන්නේ අවශ්\u200dය නෑ. රටේ පොදු ජනතාව ශ්\u200dරී ලංකා යුද හමුදාව ප්\u200dරමුඛ ත්\u200dරිවිධ හමුදාව කරන කර්තව්\u200dය ඉතාම ඇගයීමකට ලක්කරලා තියෙනවා. ලංකාවේ යුද්ධයක් කරපු කාලයක් හා සමානව මේ කොවිඩ් මර්දනය කිරීම සඳහා ශ්\u200dරී ලංකාවේ ත්\u200dරිවිධ හමුදාව විශේෂයෙන් යුද හමුදාව කරනු ලබන කර්තවය විශේෂයෙන් අගය කිරීමකට ලක්කරනවා. රටේ නිරෝධායනය සම්පූර්ණයෙන්ම කරන්නේ ත්\u200dරිවිධ හමුදාව.“', 'අදත් දිවයිනේ විවිධ ප්\u200dරදේශවලින් කොවිඩ් නයින්ටීන් ආසාදිතයින් හඳුනාගෙන තිබේ.\nපානදුර, අරුක්ගොඩ ප්\u200dරදේශයේ ගෙයින් ගෙට ගොස් මාළු අලෙවි කරන වෙළෙඳුන් සිව්දෙනෙකු කොවිඩ් වෛරසය ආසාදනයට ලක්ව ඇති බව වාර්තා වේ.\nඔවුන් පෑලියගොඩ මත්ස්\u200dය වෙළෙඳ සංකීර්ණයෙන් මාළු මිලදී ගත් අය වන බව තහවුරු වී ඇත.\nමේ හේතුවෙන් එම මාළු වෙළෙන්ඳුන්ගෙන් මාළු මිලදී ගත් පුද්ගලයින් සිටී නම් ඒ සම්බන්ධයෙන් කඩිනමින් ප්\u200dරදේශයේ සෞඛ්\u200dය බලධාරීන් දැනුවත් කරන ලෙස දැනුම් දී තිබේ.\nමේ අතර කොට්ටාව ප්\u200dරදේශයේ සුපිරි වෙළෙඳසැලක සේවකයින් දෙදෙනෙක්ට කොවිඩ් නයින්ටීන් වෛරසය ආසාදනය වී ඇත.\nසිදුකරන ලද අහඹු පී.සී. ආර් පරීක්ෂණවලදී ඔවුන් ආසාදිතයින් ලෙස හඳුනාගැනීම විශේෂත්වයකි.\nමේ අතර, යටියන්තොට සෞඛ්\u200dය වෛද්\u200dය නිලධාරී කොට්ඨාසයේ සිදුකළ පීසීආර් පරීක්ෂණ 39 ක් අතරින් කොවිඩ් ආසාදිතයින් 7 දෙනෙකු හඳුනාගෙන තිබේ.\nකිතුල්ගල,ඉංගිරියාවත්ත,සීපොත්,ගල්පාත,රන්පමුණුගම හා වැලිහෙලතැන්න යන ප්\u200dරදේශවල පදිංචි ඔවුන්ව ඊයේ (31) රාත්\u200dරියේම උඳුගොඩ රෝහල වෙත යොමු කිරීමට සෞඛ්\u200dය අංශ පියවර ගත්තේය.\nමෙම ආසාදිතයින් 7 දෙනාගෙන් හයදෙනෙකු පෑලියගොඩ කොවිඩ් පොකුරේ ආශ්\u200dරිතයින් වන අතර අනෙක් පුද්ගලයා කොළඹ වරාය නැව් තටාකාංගනයේ සේවකයෙකි.', 'මෙරට තුළ ව්\u200dයාප්ත කොවිඩ් නව වෛරස කාණ්ඩය යුරෝපය තුළ පැතිරයන වෛරස කාණ්ඩයට සමාන බැවින් එය ඉන්දියාව තුළ ව්\u200dයාප්ත වෛරස කාණ්ඩයට අයත් නොවන බව පර්යේෂකයින් පෙන්වා දෙයි.\nඑම පර්යේෂක අසාත්මිකතා, ප්\u200dරතිශක්ති විද්\u200dයා, සෛල ජෛව විද්\u200dයා ආයතනය අධ්\u200dයක්ෂ ආචාර්ය චන්දිම ජීවන්දර මහතා අද (01)  “BIG FOCUS“ වැඩසටහන එක්වෙමින් මේබව සඳහන් කළේය.\nමෙහිදී වැඩිදුරටත් අදහස් දැක්වු ආචාර්ය චන්දිම ජීවන්දර මහතා,\n“අපේ ප්\u200dරධානතම පොකුර නිර්මාණය වුණේ බ්\u200dරැන්ඩික්ස් ආයතනය හරහා මිනුවන්ගොඩින්. ඊට අමතරව ෆිස් මාර්කට් එක ආශ්\u200dරිතව තව පොකුරක් නිර්මාණය වුණා. ඒ වගේම කොළඹ මහනගර සභාව ආශ්\u200dරිතව. ඔය ආශ්\u200dරිතව අපි සාම්පල් නියැඳි 16ක් අරගෙන, 16න් 13ක් ඉතාම නිවැරදිව අපි සීකුවන්ස් කර ගත්තා.එතකොට මේ 13න් 12ක් ම එකිනෙකට සමපාත සමාන ගතියක් තියෙනවා. ඒක වෙනස් වෙන්නේ අපි මාර්තු මාසයේ කරනකොට එක එක ලීනේජස්වල කට්ටිය. පෑලියගොඩ තියෙන්නෙත් මිනුවන්ගොඩ තියෙන්නෙත් එකම වෛරස් එක. දැනට වෙනස් වෙලා නෑ. ළඟින්ම ඉන්න කෙනා තමයි කන්දකාඩු. මේ දෙක අතර අපිට පේන සමානකමක් නෑ.“\nවෛරසය යුක්ක්\u200dරේනය ආශ්\u200dරිතව ආපු එකක් ද? එහෙම නැත්නම් ඉන්දියාව ආශ්\u200dරිතව ආපු එකක් ද?\n“අපේ සොයා ගැනීම අනුව, ඉතාමත්ම පැහැදිලියි ප්\u200dරධාන වශයෙන් පෙන්නුම් කරන්නේ යුරෝපය ආශ්\u200dරිතව. ස්වීඩනය, ඩෙන්මාර්කය ආශ්\u200dරිතව තමයි ඒක පැතිරෙන්නේ. ඉන්දියාව එක්ක සම්බන්ධයක් අපිට පේන්නේ නෑ.“\nඔබ තුමන්ලා ළඟ යුක්ක්\u200dරේන සාම්පල් එකක් තියෙනවා ද?\n“යුක්ක්\u200dරේන සාම්පලයක් නෑ. තිබ්බනම් හොඳයි ඒකත් මේකට මැච් වෙනවා නම් අපිට සීයට සීයක් කියන්න තිබුණා මෙතින්නම තමයි ආවේ කියලා. දැනට ඒක අපිට සීයට සීයක් තහවුරු කරලා කියන්න බෑ. යුක්ක්\u200dරේන සාම්පලයක් අපි අධ්\u200dයයන කරලා නැති නිසා.“', 'උපදෙස් නොතකා බස්නාහිර පළාතෙන් පිටව ගිය පිරිස්වලින් 556 දෙනෙකු දැනට ඔවුන් රැඳී සිටින ස්ථානවලම ස්වයං නිරෝධායනයකට යොමු කර ඇති බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ මහතා පවසයි.\nමේ පිළිබඳ අදහස් දැක්වු නියෝජ්\u200dය පොලිස්පතිවරයා, “අද උදේ ලැබුණ වාර්තා අනුව, 556ක් දක්වා ඉහළ ගිහින් තියෙනවා ඒ ඒ ප්\u200dරදේශවලින්. මඩකලපුවේ කල්කුඩා, පාසිකුඩා වැනි ප්\u200dරදේශවල අම්පාර හා තංගල්ල ප්\u200dරදේශයෙන් වැඩිපුර වාර්තා වෙනවා. මීට අමතරව දියතලාව, නුවරඑළිය, යාපනය වැනි  ප්\u200dරදේශවලිනුත් වාර්තා වෙනවා. එහෙම අය එම ස්ථානවල නිරෝධායනයට ලක්වෙනවා ඒ ප්\u200dරදේශවල සෞඛ්\u200dය බලධාරීන්ගේ උපදෙස් මත. කවුරුහරි එනවා නම් බස්නාහිර පළාතට ඇතුළු වෙනකොට අපිට හඳුනාගන්න පුළුවන්. “ යනුවෙන් පැවසීය.\nමේ අතර බස්නාහිර පළාතටම බල පැවෙත්වෙන පරිදි පසුගිය 29 වනදා මධ්\u200dයම රාත්\u200dරියේ සිට පැනවූ නිරෝධායන ඇඳිරිනීතිය හෙට (02) අලුයම 05.00 දක්වා ක්\u200dරියාත්මකය.\nබස්නාහිර පළාතේ ඇඳිරි නීතිය හෙට අලුයම අවසන් වුවද නිරෝධායන ඇඳිරිනීතිය පෙර සිට පනවා තිබූ දිවයිනේ පොලිස් වසම් 68ක් සඳහා ඇඳිරි නීතිය අඛණ්ඩව ක්\u200dරියාත්මක කෙරෙන බව පොලීසිය පවසයි.\nකෙසේ නමුත් අදාළ නිරෝධායන ඇඳිරි නීතිය හෙට ඉවත් කරන්නේද  යන්න තීරණය කළ හැක්කේ ඉදිරි කොවිඩ් ව්\u200dයාප්තිය පිළිබඳ සලකා බැලීමෙන් පසුව බව යුද හමුදාපති ලුතිතන් ජෙනරාල් ශවේන්ද්\u200dර සිල්වා මහතා ඊයේ (31) ප්\u200dරකාශ කළේය.\nරජයේ වෛද්\u200dය නිලධාරීන්ගේ සංගමය සඳහන් කළේ පවතින වෛරස ව්\u200dයාප්තිය පාලනය සඳහා පනවා ඇති නිරෝධායන ඇඳිරිනීතිය තවදුරටත් පවත්වාගෙන යා යතු බවය.', 'පොලිස් නිලධාරීන් 105 දෙනෙකු මේ වන විට කොවිඩ් නයින්ටීන් වෛරස ආසාදිතයින් ලෙස හඳුනාගෙන තිබේ.\nඅද (01) දිනයේ ද නිලධාරීන් දස දෙනෙකු ආසාදිතයින් ලෙස හඳුනාගෙන ඇති බව කොවිඩ් නයින්ටීන් පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පැවසුවේය.\nමේ අතර, දෙමටගොඩ පිහිටි කොළඹ අපරාධ කොට්ඨාසයේ කාන්තා පොලිස් නිලධාරිනියක් ඇතුළු දෙදෙනෙකුට කොවිඩ් 19 වෛරසය ආසාදනය වී ඇතැයි තහවුරු විය.\nමේ හේතුවෙන් අදාළ පොලිස් නිලධාරිනිය රැඳී සිටි කොළඹ මලලසේකර මාවතේ කාන්තා භට නිවාසයේ 235 දෙනෙකු පමණ ස්වයං නිරෝධායනයට යොමු කෙරෙමින් පවතී.\nකොළඹ අපරාධ කොට්ඨාසයෙන් මෙතෙක් වාර්තා වී ඇති සමස්ථ ආසාදිත පොලිස් නිලධාරීන් ගණන 26කි.\nඑමෙන්ම මෝදර පොලිස් ස්ථානයෙන් දෙදෙනෙකු,දෙමටගොඩ පොලිස් ස්ථානයෙන් දෙදෙනෙකු,කොළඹ වරාය,මාළිගාවත්ත,මරදාන සහ ග්\u200dරෑන්ඩ්පාස් යන පොලිස් ස්ථානවලින් එක් අයෙකු බැගින් කොවිඩ් ආසාදිත පොලිස් නිලධාරීන් හඳුනාගෙන තිබේ.', 'කළුබෝවිල රෝහලේ වෛද්\u200dයවරු දෙදෙනෙකුට සහ හෙදියකට කොවිඩ් ආසාදනය වී ඇතැයි තහවුරු වී තිබේ.\nළමා වාට්ටුවේ සේවය කරන වෛද්\u200dයවරු දෙදෙනෙකු සහ හෙදියක් මෙලෙස ආසාදිත වී ඇත.\nඑම වාට්ටුවේ නේවාසිකව ප්\u200dරතිකාර ලබමින් සිටි දරුවෙකු සහ මවක් පසුගියදා වෛරස ආසාදිතයින් ලෙස හඳුනාගැනුණි.\nමේ හේතුවෙන් එහි වෛද්\u200dයවරුන් සහ හෙදියන් ස්වයං නිරෝධායනයට ලක්වෙමින් සිටින අතරතුර පී.සී.ආර් පරීක්ෂණයක් යොමුකර තිබේ.\nඑහිදී වෛද්\u200dයවරු දෙදෙනෙක් හා හෙදියක් මෙලෙස ආසාදිත බවට තහවුරු වී ඇති අතර, සෙසු හෙදියන් මේ වන විට නිරෝධායනයට යොමුකර ඇත.\nකෙසේවෙතත් මේ හේතුවෙන් රෝහලේ කටයුතුවලට කිසිදු බාධාවක් ඇති නොමැති බව කළුබෝවිල රෝහලේ ප්\u200dරකාශකයෙක් පැවසීය.', 'කොවිඩ් ආසාදිතයින් සඳහා දිවයින පුරා ICU ඇඳන් 143ක ප්\u200dරමාණයක් වෙන්කර ඇතැයි නියෝජ්\u200dය සෞඛ්\u200dය සේවා අධ්\u200dයක්ෂ ජනරාල් විශේෂඥ වෛද්\u200dය හේමන්ත හේරත් මහතා පවසයි.\nතොරතුරු එක්රැස් කරන ක්\u200dරියාවලියට අනුව, එම ඇඳන්වලින් 3ක් පමණක් මේ වන විට භාවිත කරන බවට තහවුරු වී ඇතැයි ද වෛද්\u200dයවරයා සඳහන් කරයි.\nමෙහිදී වැඩිදුරටත් අදහස් දක්වන විශේෂඥ වෛද්\u200dය හේමන්ත හේරත් මහතා,\n“ අවදානම් ජනකොටස්වලට මේක ගියොත්, මේ ICU ඇඳන් භාවිතය මීට වඩා ඉහළ යනවා. ඒ අනුව සුළු මෙහොතකින් මේ ICU ඇඳන් සම්පූර්ණ වෙන්න ඉඩ තියෙනවා. IDH රෝහලේ හෝ වෙනත් ඕනෑම ස්ථානයක එහෙම ICU ඇඳන්වල පිරී ඉතිරි යෑමක් සිදුව නෑ. IDH රෝහලට බොහෝ විට සංකූලතා එන්න පුළුවන් අය ඇතුළත් කරන නිසා රෝහලේ ඇඳන් බොහෝ විට සියයට 90 ඉක්මවලා පවතිනවා. මොකද හදිසි රෝගියෙක්ට අවශ්\u200dය වුණොත් අපි පුළුවන් තරම් උත්සහ කරනවා එතැන ඉඩකඩක් තියා ගන්න. නමුත් ඊයේ රෑ 10 වන විටත් ICU ඇඳන් මුළු ලංකාවේම කොවිඩ් රෝගීන් සඳහා භාවිත කරලා තියෙන්නේ තුනක් විතරයි. IDH රෝහලේ මම දන්නා පරිදි ඇඳන් 10ක් තියෙනවා. මේ ඇඳන් තුන ඒ රෝහලේම ද කියලා මට තවමත් තොරතුරු ලැබිලා නෑ. නමුත් ඒක එසේ වුණත් IDH රෝහලේ ICU ඇඳන්වල සංතෘප්ත වීමක් සිදුව නෑ. නමුත් සමහර විට අවදානම් සහිත රෝගීන් නිරීක්ෂණය සඳහා ICU ඇඳන්වලට දාලද කියලා මම දන්නේ නෑ. “', 'දින දෙකක් තුළ පුත්තලම හා පෙරියපාඩු වෙරළ තීරයේ සිදුකළ නාවික මෙහෙයුමකින් නීතිවිරෝධීව මෙරටට ගෙන ඒමට උත්සහ කළ වියළි කහ කිලෝග්\u200dරෑම් 4150කට අධික තොගයක් අත්අඩංගුවට ගෙන තිබේ.\nනාවික හමුදාව පවසා සිටියේ, ඒ සමග පුද්ගලයින් 16 දෙනෙක් ද අත්අඩංගුවට ගත් බවය.\nඔක්තෝබර් 30 වන දින රාත්\u200dරියේ පුත්තලම එත්තාලෙයි එරඹුගොඩැල්ල වෙරළ තීරයේ සිදුකළ මුර සංචාරයක් අතරතුර පුද්ගලයින් කිහිපදෙනෙකුගේ සැක සහිත හැසිරීම මත පරීක්ෂාවට ලක්කිරීමේ දී මලු 65ක් අසුරා තිබු වියළි කහ කිලෝග්\u200dරෑම් 2042ක් සොයා ගෙන තිබේ.\nඒ සමග සැකකරුවන් 5 දෙනෙක්, ලොරි රථයක් හා යතුරුපැදියක් ද නාවික හමුදා භාරයට ගෙන ඇත.\nමේ අතර ඊයේ (31) අලුයම පෙරියපාඩු වෙරළ තීරයේ සිදුකළ සෝදිසියක දී ඩිංගි යාත්\u200dරා 2ක් මඟින් මෙරටට ගෙනැවිත් ලොරි රථයකට පටවමින් තිබූ තවත් වියළි කහ කිලෝග්\u200dරෑම් 1600ක්,  සැකකරුවන් 8 දෙනෙක් හා කැබ් රථයක් නාවික හමුදා භාරයට ගෙන ඇත.\n \nමේ අතර, ගොඩබිමට ගෙන ඒමේ අරමුණින් මුහුදට දමා ගොස් තිබු මලු 8ක අසුරන ලද තෙත බර සහිත කහ කිලෝ 508ක් ද සැකකරුවන් තිදෙනෙක් සමග නාවික හමුදා භාරයට ගෙන තිබේ.\nඅදාළ සැකකරුවන්, අත්අඩංගුවට ගන්නා ලද වියළි කහ තොගයන් සහ අනෙකුත් භාණ්ඩ පූර්ණ විෂබීජ හරණයකට ලක්කිරීමෙන් පසු ඉදිරි පරීක්\u200dෂණ කටයුතු සඳහා කටුනායක රේගු නිවාරණ කාර්යාලය සහ මන්නාරම පොලීසිය වෙත භාරදීමට කටයුතු කර ඇත.', 'මේ වන විට දිවයින් පුරා පුද්ලගයින් 67,000ක ප්\u200dරමාණයක් ස්වයං නිරෝධායනයට ලක්වෙමින් සිටින බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ මහතා පවසයි.\nඔවුන් පවුල් 25\u200d,000කට අයත් වන අතර, වැඩි පිරිසක් කොළඹ හා ගම්පහ ප්\u200dරදේශයෙන් වාර්තා වන බව ද ඒ මහතා කියා සිටියේය.\nවැඩිදුරටත් අදහස් දක්වන නියෝජ්\u200dය පොලිස්පති අජිත් රෝහණ මහතා,\n“ගම්පහ දිස්ත්\u200dරික්කයෙන් 8,747ක්, කොළඹ දිස්ත්\u200dරික්කයෙන් 5,500ක් ලෙස ලෙස පිරිස් නිරෝධායනය වන බව වාර්තා වෙනවා. එම නිරෝධායන ක්\u200dරියාවලිය නිරන්තරයෙන්ම සෞඛ්\u200dය බලධාරීන්ගේ සහ පොලිස් නිලධාරීන්ගේ අධීක්ෂණයට ලක්වෙනවා. යම් හෙයකින් ස්වයං නිරෝධායනයට නියෝග කරන ලද නිවසකින් යම් කෙනෙක් පිටව යනවා නම් හෝ යම් කෙනෙක් එම නිවසකට පැමිණීම වරදක් වෙනවා. එවැනි අවස්ථාවක දී ඒ අයට එරෙහිව නිරෝධායනය හා රෝග වැළැක්වීමේ ආඥා පනත යටතේ කටයුතු කිරීමට හැකියාවක් ලැබෙනවා.“', 'සංවිධානාත්මක අපරාධකරුවෙකු හා මත්ද්\u200dරව්\u200dය ජාවාරම්කරුවෙකු ලෙස සැලකෙන ‘පොඩි ලැසී‘ නැමැත්තාගේ සමීපතමයෙක් අහුංගල්ල ප්\u200dරදේශයේ දී විශේෂ කාර්යය බලකායේ නිලධාරීන් කණ්ඩායමක් විසින් අත්අඩංගුවට ගෙන තිබේ. \nඒ අහුංගල්ල අම්පේ පාර, පාතේගම සිදුකළ වැටලීමකදීය.\nඑහිදී අදාළ සැකකරු සන්තකයේ තිබී ගිනිඅවියක්, ජංගම දුරකථනයක් සහ මෝටර් රථයක බවට විශ්වාස කෙරෙන අංක තහඩු දෙකක් විශේෂ කාර්ය බලකාය භාරයට ගෙන තිබේ.\nමේ අතර ගිනිඅවි සමග සැකකරුවන් දෙදෙනෙකු යටියන්තොට සහ විනයාගපුරම් ප්\u200dරදේශයන්හි දී අත්අඩංගුවට ගෙන ඇත.\nපොලිස් මාධ්\u200dය කොට්ඨාසය සඳහන් කළේ, කිතුල්ගල පොලිස් ස්ථානයට ලද තොරතුරක් මත ඊයේ (31) සිදුකළ වැටලීමකදී යටියන්තොට, වැලිහෙලතැන්න ඉහළ ප්\u200dරදේශයේදී විදේශ රටක නිෂ්පාදිත ගිනිඅවියක් සමග සැකකරුවෙකු අත්අඩංගුවට ගෙන ඇති බවය.\nඅදාළ සැකකරු එම ප්\u200dරදේශයේම පදිංචිකරුවෙකු වන අතර ඔහු අද (01) රුවන්වැල්ල මහෙස්ත්\u200dරාත් අධිකරණයට ඉදිරිපත් කිරීමට නියමිතය.\nමේ අතර තිරුක්කෝවිල් පොලිසිය සිදුකළ වැටලීමකදී මෙරට නිෂ්පාදිත ගිනිඅවියක් සමග විනයාගපුරම් ප්\u200dරදේශයේදී සැකකරුවෙකු අත්අඩංගුවට ගෙන තිබේ.\nඅදාළ ප්\u200dරදේශයේම පදිංචිකරුවෙක් වන සැකකරු අක්කරපත්තු මහෙස්ත්\u200dරාත් අධිකරණයට අද ඉදිරිපත් කිරීමට නියමිතය.', 'මෙරට සමස්ථ කොවිඩ් නයින්ටීන් ආසාදිතයින් සංඛ්\u200dයාව 10,500 ඉක්මවා ගොස් තිබේ.\nඊයේ (31) දිනය තුළ මෙරටින් නව ආසාදිතයින් 239 දෙනෙකු හඳුනාගත් බව රජයේ ප්\u200dරවෘත්ති දෙපාර්තමේන්තුව සඳහන් කළේය.\nඒ අනුව මෙරට සමස්ථ කොවිඩ් නයින්ටීන් ආසාදිතයින් සංඛ්\u200dයාව 10,663 දෙනෙකු දක්වා ඉහළ ගොස් තිබේ.\nඊයේ දිනයේ හඳුනාගත් නව ආසාදතයින් අතර පෑලියගොඩ සහ ධීවර වරායන්වල ආශ්\u200dරිතයින් 180 දෙනෙකු වන  වාර්තා වේ.\nසෙසු ආසාදිතයින් 59 දෙනා නිරෝධායන මධ්\u200dයස්ථාවලින් හඳුනාගෙන තිබේ.\nඒ අනුව මිනුවන්ගොඩ හා පෑලියගොඩ කොවිඩ් පොකුර 7,185 දෙනෙකු දක්වා ඉහළ ගොස් ඇති බව කොවිඩ් 19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය සඳහන් කරයි.\nඉන් පුද්ගලයින් 1,041 ඇඟලුම් කම්හලේ සේවකයින් වන අතර ඉදිරි පුද්ගලයින් 6,144 දෙනා එම කම්හලේ කොවිඩ් පොකුරට සම්බන්ධ අය බව එම මධ්\u200dයස්ථානය පවසයි.\nඑමෙන්ම ඊයේ දිනයේ ආසාදිතයින් 117 දෙනෙකු පූර්ණ සුවය ලබා රෝහල්වලින් පිටවයාමත් සමග මෙරට සුවය ලැබූ සමස්ථ රෝගීන් සංඛ්\u200dයාව 4,399 දෙනෙකු දක්වා ඉහළ ගොස් තිබේ.\nකෙසේවෙතත් ආසාදිතයින් 6,244 දෙනෙකු තවදුරටත් රෝහල් කිහිපයක නේවාසිකව ප්\u200dරතිකාර ලබන බව වසංගත රෝග විද්\u200dයා අංශය පැවසුවේය.\nමේ අතර අද (01) උදෑසන දෝහා කටාර් සිට පුද්ගලයින් 19 දෙනෙක් මෙරටට පැමිණ ඇත.\nඑමෙන්ම අද දිනය තුළ ත්\u200dරිවිධ හමුදාව මඟින් පවත්වාගෙන යනු ලබන නිරෝධායන මධ්\u200dයස්ථාන තුළින් පුද්ගලයින් 718 දෙනෙක් පිටව යෑමට නියමිතය.\nතවත් පුද්ගලයින් 4,990 දෙනෙක් ත්\u200dරිවිධ හමුදාව විසින් පාලනය කරනු ලබන නිරෝධායන මධ්\u200dයස්ථාන 60ක් තුළ නිරෝධායනය වෙමින් සිටී.\nඊයේ දිනය තුළ මෙරට පීසීආර් පරීක්ෂණ 10,510ක් සිදුකර ඇති අතර, සමස්ථ පරීක්ෂණ සංඛ්\u200dයාව 512,735ක් දක්වා වැඩි වී ඇත.', 'ව්\u200dයාජ ලිපිලේඛන භාවිතා කරමින් ඉතාලියට යාමට උත්සහ කළ ශ්\u200dරී ලාංකික තරුණයෙකු කටුනායක ගුවන්තොටුපොළේ දී ආගමන විගමන දෙපාර්තමේන්තු නිලධාරින් විසින් අත්අඩංගුවට ගෙන තිබේ.\nව්\u200dයාජ නේවාසික ගමන් බලපත්\u200dරයක් සකස් කරමින් කටාර් රාජ්\u200dයයේ දෝහා හරහා ඉතාලියට යාමට උත්සහ කළ තරුණයෙකු මෙලෙස අත්අඩංගුවට ගෙන ඇති බව වාර්තා වේ.\nගුවන් ප්\u200dරවේශපත්\u200dර ලබාගැනීමේ කවුළුව වෙත පැමිණි එම තරුණයා, ඉතාලියට ඇතුළුවීම සඳහා නිකුත් කර තිබූ නේවාසික වීසා කාඩ්පත පිළිබඳව ඇති වු සැකය මත කටාර් ගුවන් සේවයේ නිලධාරීන්, ඒ පිළිබඳ වැඩිදුරටත් විමර්ශනය කිරීම සඳහා කටුනායක ගුවන්තොටුපොළ තුළ පිහිටි ආගමන විගමන දෙපාර්තමේන්තුවේ දේශසීමා ආවේක්ෂණ නිලධාරීන් වෙත භාර දී තිබේ.\nඑහිදී එම නිලධාරීන්, තරුණයා ඉදිරිපත් කළ නේවාසික වීසා කාඩ්පත සහ අනෙකුත් ලියකියවිලි තාක්ෂණික පරීක්ෂාවන්ට ලක්කරන අතරතුර, ඔහුගෙන් මේ පිළිබඳව වැඩිදුර ප්\u200dරශ්න කිරීම් ද සිදුකර ඇත.\nඑහිදී ඔහු හෙළිකර ඇත්තේ, ඉතාලියේ නේවාසික වීසා කාඩ්පතක් හිමි අයෙකුගේ තොරතුරු යොදා, ඊට තමාගේ ඡායාරූපය පමණක් අදාළ වීසා කාඩ්පත හා ගුවන් ගමන් බලපත්\u200dරය ද සකස් කර ඇති බවය.\nමෙලෙස අත්අඩංගුවට ගෙන ඇත්තේ මන්නාරම, වෙල්ලාලකුලම් ප්\u200dරදේශයේ පදිංචි 26 හැවිරිදි තරුණයෙකි.\nඅත්අඩංගුවට ගත් තරුණයා වැඩිදුර විමර්ශන සඳහා කටුනායක ගුවන්තොටුපල අපරාධ පරීක්ෂණ දෙපාර්තමේන්තුව වෙත භාරදී තිබේ.', 'මුල්ලේරියාව රෝහලේ අකර්මණ්\u200dය පවතින පී.සී.ආර් පරික්ෂණ යන්ත්\u200dරය හෙට (02)  සිට යථා තත්ත්වයට පත්කළ හැකි බව මෙරට චීන තානාපති කාර්යාලය පවසයි.\nට්විටර් පණිවුඩයක් නිකුත් කරමින් එම කාර්යාලය තවදුරටත් පෙන්වා දෙන්නේ මේ වන විට අදාළ යන්ත්\u200dරයේ කාර්මික දෝෂය හඳුනාගෙන ඇති බවය.\nයන්ත්\u200dරයේ ස්වයංක්\u200dරීය කොටසේ දෝෂයක් හටගෙන ඇති අතර ප්\u200dරධාන යන්ත්\u200dරය සාමාන්\u200dය පරිදි ක්\u200dරියාකරන බවට හඳුනාගෙන තිබේ.\nපරීක්ෂණ වට කිහිපයකින් අනතුරුව අදාළ පී.සී.ආර් යන්ත්\u200dරය සම්පූර්ණයෙන් යථා තත්ත්වයට පත් වු බවට සහතික විය හැකි බව ශ්\u200dරී ලංකාවේ චීන තානාපති කාර්යාලය පවසයි.', 'කොවිඩ් නයින්ටීන් වසංගත තත්ත්වය හමුවේ රටට හා ජනතාවට සෙත්පතා දිවයිනේ සෑම විහාරස්ථානයකම රතන සූත්\u200dරය සජ්ඣායනා කරන ලෙස අග්\u200dරාමාත්\u200dය මහින්ද රාජපක්ෂ මහතා මහ සංඝරත්නයෙන් ඉල්ලීමක් කරයි.\nවසංගත තත්ත්වය හේතුවෙන් මේ වන විටත් මෙරට පමණක් නොව මුළු මහත් ලෝකයම දැඩි අර්බුදයකට මුහුණ දී සිටින බව අග්\u200dරාමාත්\u200dයවරයා පැවසීය.\nඑවන් පසුබිමක් තුළ කොරෝනා වෛරසයෙන් සියලු ලෝකවාසී ජනතාව ආරක්ෂා වේවායි සෙත් ප්\u200dරාර්ථනා කරමින් දිවයිනේ වෙහෙර විහාරස්ථාන රැසක් කේන්ද්\u200dර කර ගනිමින් මේ වන විටත් රතන සූත්\u200dරය සජ්ඣායනා කිරීම සිදුකෙරෙන බව අග්\u200dරාමාත්\u200dය කාර්යාලය සඳහන් කරයි.\nඑබැවින් මෙම අර්බුද හමුවේ දිවයිනේ සියලු විහාරස්ථානවල සෑම දිනකම රතන සූත්\u200dරය සජ්ඣායනා කරමින් රටටත් ජනතාවටත් ආශිර්වාදය සහ ආරක්ෂාව ප්\u200dරාර්ථනා කරන ලෙස අග්\u200dරාමාත්\u200dය මහින්ද රාජපක්ෂ මහතා වැඩිදුරටත් ඉල්ලා සිටී.', 'ඌව සහ නැගෙනහිර පළාත්වල ස්ථාන ස්වල්පයක සවස 2න් පසු වැසි හෝ ගිගුරුම් සහිත වැසි ඇති විය හැකි බව කාලගුණ විද්\u200dයා දෙපාර්තමේන්තුව පවසයි.\nගිගුරුම් සහිත වැසි සමග ඇතිවිය හැකි තාවකාලිකව තද සුළං හා අකුණු ඇති වේ.\nමධ්\u200dයම, සබරගමුව සහ ඌව පළාත්වල ඇතැම් ස්ථානවල මීදුම් සහිත තත්ත්වයක් බලාපොරොත්තු විය හැකිය.', 'අද (31) දිනයේ තවත් කොවිඩ් 19 ආසාදිතයින් 102ක් හඳුනාගත් බව යුද හමුදාපති ශවේන්ද්\u200dර සිල්වා මහතා පවසයි.\nඉන් 81 දෙනෙක් මීට පෙර හඳුනාගත් ආසාදිතයින්ගේ සමීපතමයින් වන අතර අනෙක් 21 දෙනා නිරෝධායන මධ්\u200dයස්ථානවලින් හඳුනාගෙන තිබේ.\nඒ අනුව, මිනුවන්ගොඩ/ පෑලියගොඩ කොවිඩ් පොකුර මේ වන විට 7185ක් දක්වා ඉහළ ගොස් තිබේ.\n ', 'ඊයේ මෙරටින් හඳුනාගත් කොවිඩ් ආසාදිතයින් ගණන 633ක් වේ.\nඒ අතරින් 495 දෙනෙකු පෙර හඳුනාගත් ආසාදිතයින්ගේ ආශ්\u200dරිතයින් වන අතර සෙසු ආසාදිතයින් 138 දෙනා නිරෝධායන මධ්\u200dයස්ථානවල සිටින අය ලෙස හඳුනාගනිණි.\nඊයේ හඳුනාගත් ආසාදිතයින් 633 දෙනා අතරින් 264 දෙනෙකු ගම්පහ දිස්ත්\u200dරික්කයෙනුත්,162 දෙනෙකු කොළඹ දිස්ත්\u200dරික්කයෙනුත්,18 දෙනෙකු කළුතර දිස්ත්\u200dරික්කයෙනුත්,17 දෙනෙකු කුරුණෑගල දිස්ත්\u200dරික්කයෙනුත් හඳුනාගෙන තිබේ.\nකෑගල්ල දිස්ත්\u200dරික්කයෙන් ආසාදිතයින් 11 දෙනෙකු,රත්නපුර දිස්ත්\u200dරික්කයෙන් ආසාදිතයින් 5 දෙනෙකු,ගාල්ල දිස්ත්\u200dරික්කයෙන් ආසාදිතයින් සිව්දෙනෙකු,මහනුවර සහ මාතලේ දිස්ත්\u200dරික්කවලින් ආසාදිතයින් තිදෙනෙකු බැගින් සහ අම්පාර දිස්ත්\u200dරික්කයෙන් ආසාදිතයින් දෙදෙනෙකු ඒ අතරට අයත් වේ.\nමාතර, හම්බන්තොට,සහ බදුල්ල දිස්ත්\u200dරික්කවලින් එක් ආසාදිතයෙකු බැගින් ඊයේ හඳුනාගත් බව වාර්තා විය.\nමිනුවන්ගොඩ කොවිඩ් පොකුර ව්\u200dයාප්තිය ආරම්භ වී දින 26 ක් සම්පූර්ණ වූ ඊයේ දිනය වනවිට කිලිනොච්චිය හැර දිවයිනේ දිස්ත්\u200dරික්ක 24 කම ආසාදිතයින් වාර්තා වුණි.\nඒ අතරින් ආසාදිතයින් බහුලවම වාර්තා වන්නේ ගම්පහ සහ කොළඹ දිස්ත්\u200dරික්කවලිනි.\nකළුතර, කුරුණෑගල, පුත්තලම, ගාල්ල, කෑගල්ල, මහනුවර, රත්නපුර, අනුරාධපුර, රත්නපුර යන දිස්ත්\u200dරික්කවලින්ද ආසාදිතයින්ගේ සීඝ්\u200dර වර්ධනයක් පෙන්නුම් කරන බව වෛද්\u200dයවරු පවසති.\nදෛනිකව ආසාදිතයින් වාර්තා වීමේ ප්\u200dරවණතාවට සාපේක්ෂව රජයේ රෝහල්වල පීසීආර් පරීක්ෂණ සඳහා අවශ්\u200dය පහසුකම් ප්\u200dරමාණවත් පරිදි යෙදවීමට සෞඛ්\u200dය අමාත්\u200dයාංශය අපොහොසත් වී ඇති බවටද රජයේ වෛද්\u200dය නිලධාරීන්ගේ සංගමය චෝදනා කරයි.\nමේ අතර, ඉකුත් බ්\u200dරහස්පතින්දා බේරුවල ධීවර වරාය ආශ්\u200dරිතව සිදුකළ පීසීආර් පරීක්ෂණවලට අනුව එහි 30 දෙනෙකුට වෛරසය ආසාදනය වී ඇතැයි අද තහවුරු වූ බව කළුතර ජාතික සෞඛ්\u200dය විද්\u200dයායතනයේ දිස්ත්\u200dරික් පරිපාලන මහජන සෞඛ්\u200dය පරීක්ෂක ආර්.ජී.සිංහබාහු මහතා සඳහන් කළේය.\nඑම පිරිස අතර පෑලියගොඩ මත්ස්\u200dය වෙළෙඳපොළට සම්බන්ධ වූ පිරිස්වලට අමතරව බේරුවල ධීවර වරාය ආශ්\u200dරිතව පමණක් සේවය කළ අය වේ.\nමෙම ආසාදිතයින් 30 දෙනා අතරින් අයෙකු ඉකුත් බ්\u200dරහස්පතින්දා පීසීආර් පරීක්ෂණයට සහභාගි වීමෙන් පසු ධීවර කටයුතු සඳහා මුහුදු ගොස් තිබූ අතර ඔහුද ආසාදිත බවට වාර්තා ලැබී තිබේ.\nඒ අනුව යළි ඔහුව ගොඩබිමට ගෙන්වා ගැනීමට සෞඛ්\u200dය අංශ පියවර ගෙන තිබුණි.\nවත්තල සෞඛ්\u200dය වෛද්\u200dය නිලධාරී කොට්ඨාසය තුළ පසුගිය දෙදින තුළ සිදු කළ PCR පරීක්ෂණවලින් කොවිඩ් ආසාදිත බවට තහවුරු වූ පිරිමි පුද්ගලයින් 75 දෙනෙකු ප්\u200dරතිකාර මධ්\u200dයස්ථාන වෙත යොමු කිරීමට ප්\u200dරදේශයභාර සෞඛ්\u200dය අංශ ඊයේ මධ්\u200dයම රාත්\u200dරියේ පියවර ගත්හ.\nඑම ආසාදිතයින් අතරින් බහුතරයක් වත්තල කෙරවළපිටිය ප්\u200dරදේශයේ පිහිටි සේවකයින් 1000 ක් පමණ සේවය කරන පෞද්ගලික කර්මාන්තශාලාවකින් හඳුනාගෙන තිබෙන අතර එම කර්මාන්තශාලාව දැනට තාවකාලිකව වසා දමා තිබේ.\nහොරණ ගුරුගොඩ ප්\u200dරදේශයේ පිහිටි ප්\u200dරධාන පෙළේ ඇඟලුම් කර්මාන්තශාලාවක සේවය කළ බුලත්සිංහල පදිංචි සේවිකාවකට වෛරසය ආසාදනය වී ඇති බව හඳුනා ගැනිණි.\nඇයට වෛරසය ආසාදිත බවට හඳුනාගෙන තිබුණේ එහි සේවකයින් 20 දෙනෙකු අතරින් සිදුකරන ලද අහඹු පීසීආර් පරීක්ෂණවලදීය.\nඅදාළ කම්හලේ 6000කට ආසන්න පිරිසක් සේවය කරන අතර මේ හේතුවෙන් දැනට එම කර්මාන්තශාලාව තාවකාලිකව වසා දැමීමට සෞඛ්\u200dය අංශ පියවර ගෙන තිබේ.\nඒ අනුව හොරණින් අද වාර්තා වූ ආසාදිතයින් 24 දෙනාගේ ආශ්\u200dරිතයන් ස්වයං නිරෝධායනයට යොමු කිරීමට සෞඛ්\u200dය අංශ පියවර ගත්හ.\nදොම්පේ ප්\u200dරදේශයේ පිහිටි ඇඟලුම් කම්හලක සේවකයින් දෙදෙනෙකුට වෛරසය ආසාදනය වී ඇතැයි අද තහවුරු වූ බව ප්\u200dරදේශයභාර මහජන සෞඛ්\u200dය පරීක්ෂකවරයා සඳහන් කළේය.\nමොවුන් දෙදෙනා ආසාදිත බව හඳුනාගෙන තිබුණේ ඔවුන් විසින්ම ස්වේච්ඡාවෙන්ම කරගත් PCR පරීක්ෂණවල ප්\u200dරතිඵලයක් ලෙසය.\nඒ අනුව සේවකයින් 1900 ක් පමණ සේවයේ නියුතු එම ඇඟලුම් කම්හල අද (31) සිට තාවකාලිකව වසා දමා තිබෙන අතර සෙසු ආශ්\u200dරිතයින් පීසීආර් පරීක්ෂණ සඳහා යොමු කර තිබේ.\nඅවිස්සාවේල්ල සීතාවක නගරසභා බල ප්\u200dරදේශය තුළින් පෑලියගොඩ කොවිඩ් පොකුරට සම්බන්ධ කොවිඩ් ආසාදිතයින් හයදෙනෙකු හඳුනාගෙන තිබෙන අතර ඔවුන් පුවක්පිටිය, ගලපිටමඩ සහ අවිස්සාවේල්ල විද්\u200dයාල මාවත යන ප්\u200dරදේශවල පදිංචිකරුවන් වේ.\nහංවැල්ල සෞඛ්\u200dය වෛද්\u200dය නිලධාරී කොට්ඨාසයෙන් ආසාදිතයින් 15 දෙනෙකු වාර්තා වන අතර ඉන් 6 දෙනෙකු පෑලියගොඩ කොවිඩ් පොකුරේ ආශ්\u200dරිතයින් වේ.\nසෙසු නව දෙනා මිරිස්වත්ත,ඇස්වත්ත,හිඟුරල හා වගවත්ත යන ප්\u200dරදේශවල පදිංචිකරුවන් බව සඳහන් වේ.\nබුලත්කොහුපිටිය සෞඛ්\u200dය වෛද්\u200dය නිලධාරී කොට්ඨාසයෙන් පුද්ගලයින් 30 දෙනෙකුගේ PCR පරීක්ෂණ අතුරින් කොවිඩ් ආසාදිතයින් 11 දෙනෙකු හඳුනාගෙන ඇතැයි කොට්ඨාසය භාර සෞඛ්\u200dය වෛද්\u200dය නිලධාරී වෛද්\u200dය අමිල ගුණසේකර  මහතා සඳහන් කළේය.\nඒ අතරින් 7 දෙනෙකු මාළු වෙළෙඳුන් වන අතර සෙසු සිව්දෙනා මීට පෙර හඳුනාගත් මාළු ව්\u200dයාපාරිකයෙකුගේ ආශ්\u200dරිතයින් බව හෙළිවී තිබේ.\nමහනුවර උඩදෙල්තොට පදිංචි ශ්\u200dරී ජයවර්ධනපුර විශ්ව විද්\u200dයාලයේ අවසන් වසර ශිෂ්\u200dයාවකට කොවිඩ්-19 වෛරසය ආසාදනය වී ඇති බව ගලහ සෞඛ්\u200dය වෛද්\u200dය නිලධාරිවරයා සඳහන් කළේය.\nඑම සිසුවිය ඉකුත් ඔක්තෝබර් 5 වැනිදා අවසන් වරට විශ්ව විද්\u200dයාලය වෙත පැමිණ තිබූ අතර අනතුරුව මතු වූ අසනීප තත්ත්වයක් හේතුවෙන් රෝහල් කිහිපයකින්ම ඖෂධ ලබාගෙන තිබූ බව වාර්තා වේ.\nඇයට වෛරසය ආසාදිත බව හඳුනාගැනුණේ ඉකුත් 23 වැනිදා සිදුකළ පීසීආර් පරීක්ෂණයේදීය.\nඇයගේ ආශ්\u200dරිතයකු ලෙස හඳුනාගත් ඥාතියෙකුටත් වෛරසය ආසාදනය වී ඇති බව අද තහවුරු වුණි.\nමේ අතර, බොරැල්ල පොලිස් ස්ථානයේ නිලධාරීන් 13 දෙනෙකුගේ PCR පරීක්ෂණ ඊයේ සිදුකෙරුණු අතර ඉන් නිලධාරීන් 7 දෙනෙකුට වෛරසය ආසාදනය වී ඇතැයි තහවුරු වී තිබේ.\nමීට අමතරව වෙරළබඩ පොලිස් ස්ථානයේ නිලධාරියෙකුට සහ කොළඹ අපරාධ වාර්තා කොට්ඨාසයේ නිලධාරීන් දෙදෙනෙකුටද වෛරසය ආසාදනය වී ඇතැයි ඊයේ හඳුනාගැනුණි.\nඒ අනුව මේ වනවිට කොවිඩ් ආසාදිත පොලිස් නිලධාරීන් ගණන 78 දක්වා ඉහළ ගොස් තිබේ.\nමැද කොළඹ සෞඛ්\u200dය වෛද්\u200dය නිලධාරී කාර්යාලයේ රාජකාරි කරන මහජන සෞඛ්\u200dය පරීක්ෂකවරුන් දෙදෙනෙකුටත් වෛරසය ආසාදනය වී ඇතැයි තහවුරු වී ඇත.\nමේ අතර කොවිඩ් වෛරසය ආසාදනය වී ඇතැයි තහවුරු වී දින 4 ක් ගතවුවත් කිසිදු රෝහලක් වෙත යොමු නොකළ මාළු වෙළෙඳන්දෙකු පිළිබඳව පිළියන්දල කහපොළ ප්\u200dරදේශයෙන් වාර්තා වේ.\nඔහු ජීවත්වන නිවස ආශ්\u200dරිතව පවුල් 03ක් සහ දරුවන් 7 දෙනෙකුද වාසය කරන අතර මොහු PCR පරීක්ෂණයක් සඳහා යොමු වී තිබුණේ ස්වේච්ඡාවෙන්මය.\nමේ අතර අද දිනයේ මේ දක්වා අලුතින් ආසාදිතයින් 137 දෙනෙකු වාර්තා වී තිබේ.\nඒ අතරින් 99 දෙනෙකු මුල් ආසාදිතයින්ගේ ආශ්\u200dරිතයින් වන අතර සෙසු 38 දෙනා නිරෝධායන මධ්\u200dයස්ථානවල සිටින අය වේ\nඒ අනුව මෙරටින් වාර්තා වූ සමස්ථ කොවිඩ් ආසාදිතයින් ගණන 10,561 දක්වා ඉහළ ගොස් තිබේ.\nඒ අතරින්,  6142 දෙනෙකු ප්\u200dරතිකාර ලබන අතර සුවය ලැබූ ගණන 4399කි.', 'පී.සී.ආර් පරික්ෂණ සිදුකිරීමෙන් අනතුරුව එහි වාර්තා ලැබීමට පෙර අදාළ පුද්ගලයින් සමාජය තුළ සැරිසැරිම අනතුරුදායක තත්ත්වයක් බව රජයේ වෛද්\u200dය නිලධාරින්ගේ සංගමය පවසයි.\nඑම සංගමයේ සංස්කාරක හරිත අලුත්ගේ මහතා පවසා සිටියේ, මෙවැනි සිදුවීම් දිවයින පුරා වාර්තා වන බවය.\nමෙහිදී වැඩිදුරටත් අදහස් දැක්වු වෛද්\u200dය හරිත අලුත්ගේ මහතා,\n“මේ පීසීආර් පරීක්ෂණ ගත්තහම සතියක් විතර ප්\u200dරමාදයක් තියෙනවා. සමහර තැන්වල. සමහර තැන්වල දවස් 4- 5ක්. එතකොට 20000ක පමණ ප්\u200dරමාණයක් ගොඩගැහිලා තියෙද්දි ලංකාව පුරා මේක ස්වභාවික තත්ත්වයක්. මේ තියෙන තත්ත්වය කළමනාකරණය කරගෙන ඉදිරියට යන තත්ත්වය යටතේ, ප්\u200dරායෝගික දුෂ්කරතා මධ්\u200dයයේ මේක කරන්නේ. ඒක නිසා අපි බොහෝම කාරුණිකව ඉල්ලනවා පීසීආර් පරීක්ෂණයකට තමන් භාජනය කළා නම් ප්\u200dරතිඵල එනතෙක් ඉතාම වගකීම් සහගතව හැසිරෙන්න. ඔබගේ ප්\u200dරතිඵල පොසිටිව් වෙන්නත් පුළුවන්, නෙගටිව් වෙන්නත් පුළුවන්. ඔබ කොළඹ ප්\u200dරදේශයේ පීසීආර් කරලා අනුරාධපුරේ යන්න එපා. මාතර යන්න එපා. ප්\u200dරතිඵල එනකොට ඔබ මාතර. එහෙටත් කරලා ඔබ. සමහර විට ඔබ පොසිටිව්. කරුණාකරලා පීසීආර් පරීක්ෂණයට ලක්කරපු ප්\u200dරදේශයේ රැඳිලා ඉන්න. වෙන තැන්වලට රෝගය ව්\u200dයාප්ත කරන්න එපා. මෙවැනි තත්ත්වයන් රට පුරා වාර්තා වෙලා තියෙනවා. මේක කණගාටුදායක තත්ත්වයක්.“', 'අද (31) දිනයට නව ආසාදිතයින් 137ක් වාර්තා වු බව රජයේ ප්\u200dරවෘත්ති දෙපාර්තමේන්තුව පවසයි.\nඑයින් ආසාදිතයින් 38ක් නිරෝධායන මධ්\u200dයස්ථානවල සිටින අය වේ.\nසෙසු ආසාදිතයින් 99 දෙනා පෑලියගොඩ හා ධීවර වරායන් හි ආශ්\u200dරිතයින් බව රජයේ ප්\u200dරවෘත්ති දෙපාර්තමේන්තුව සඳහන් කරයි.\nඒ අනුව පෑලියගොඩ පොකුර මේ වන විට 7083ක් දක්වා ඉහළ ගොස් තිබේ.', 'බේරුවල ප්\u200dරදේශයේ සිදුකළ පී.සී.ආර් පරීක්ෂණවලින් උසස් පෙළ සිසුවෙක්ට ද කොවිඩ් නයින්ටීන් වෛරසය ආසාදනය වී ඇති බවට තහවුරු වී තිබේ.\nකොවිඩ් නයින්ටීන් පැතිරිම වැළැක්වීමේ ජාතික ක්\u200dරියාන්විත මධ්\u200dයස්ථානයේ කළුතර දිස්ත්\u200dරික් සම්බන්ධීකාරක වෛද්\u200dය එස්.ටී.වී ගුණවර්ධන මහතා ඒ බව පැවසීය.\nමෙහිදී වැඩිදුරටත් අදහස් දැක්වු වෛද්\u200dයවරයා,\n“පෙරේදා පීසීආර් පරීක්ෂණ 81ක් කරා PHI මහත්වරු ඒකෙන් 30ක් පොසිටිව් කියලා වාර්තා වෙනවා. එයින් 29ක්ම බේරුවල ප්\u200dරදේශයේ. එකක් තමයි කළුතර ප්\u200dරදේශයට යන්නේ. එතකොට එතැන බරපතළ ප්\u200dරශ්න ඇතිවෙලා තියෙනවා. මොකද උසස් පෙළ කරන දරුවෙකුත් ඒ අතර ඉන්නවා. දැන් කටයුතු ලෑස්ති කරලා තියෙනවා උසස් පෙළ කරන දරුවාට ඒ අවශ්\u200dය විභාග කටයුතු කරන්න පුළුවන් විදියට IDH රෝහලට මාරු කර යවන්න අපි ඉල්ලීමක් කරලා තියෙනවා. බොහෝවිට ඒක හරියයි. අනිත් රෝගීන්ව බිංගිරිය ප්\u200dරදේශයේ ප්\u200dරතිකාර මධ්\u200dයස්ථානයකට මාරු කරලා යවන්න සියලු කටයුතු සුදානම්.“\nමේ අතර,  බේරුවල වරාය ආශ්\u200dරිතව සිදුකළ පී.සී.ආර් පරික්ෂණවලින් වරායට පිටින් පැමිණි පුද්ගලයින් කිහිපදෙනෙකුට ද කොවිඩ් වෛරසය ආසාදනය වී ඇති බවට තහවුරු වී ඇති බව මහජන සෞඛ්\u200dය පරික්ෂක ආර්.ජී සිංහබාහු මහතා පවසයි.', 'ජනාධිපතිවරයාගේ සහ අග්\u200dරාමාත්\u200dයවරයාගේ උපදෙස් පරිදි නිරෝධායනයට ලක්වන පවුල් සඳහා රුපියල් 10,000ක වටිනාකමකින් යුත් ආහාර මල්ලක් නොමිලේ ලබා දීමට තීරණය කර ඇත.\nරුපියල් 5000ක වටිනාකමකින් යුත් ආහාර මලු දෙකක් වශයෙන් අවස්ථා දෙකකදී මෙය ලබා දීමට තීරණය කර ඇති බව රජයේ ප්\u200dරවෘත්ති දෙපාර්තමේන්තුව නිවේදනය කළේය.\nදින 14ක් සඳහා සරිලන ආකාරයට සකස්කර ඇති මෙම ආහාර මලු ලබා දීමේ කටයුතු මේ වන විට දිස්ත්\u200dරික් ලේකම් හෝ දිසාපතිවරුන්ගේ මැදිහත්වීමෙන් ක්\u200dරියාත්මක කර තිබේ.\nඑහිදී කොළඹ දිස්ත්\u200dරක්කයේ ප්\u200dරාදේශිය ලේකම් කොට්ඨාස 13ක නිරෝධායනය වන පවුල් 6,025 ක් සඳහා මෙම පලතුරු හා වියළි ආහාර ඇතුළත් මලු ලබා දීමට කටයුතු කර ඇත.\nහෝමාගම, දෙහිවල, මොරටුව හා කඩුවෙල යන ප්\u200dරාදේශිය ලේකම් කොට්ඨාශයන්හි මෙම වැඩසටහන මෙවන විටත් ක්\u200dරියාත්මක වන බව සඳහන් වේ.\nගම්පහ දිස්ත්\u200dරික්කයේ ප්\u200dරාදේශිය ලේකම් කොට්ඨාස 13ක නිරෝධායනය වන පවුල් 6,807කට මෙම ආහාර මලු බෙදා දෙනු ඇති.\nකළුතර දිස්ත්\u200dරික්කයේ ප්\u200dරාදේශිය ලේකම් කොට්ඨාස 14ක නිරෝධායනය වන පවුල් 2,245ක් සඳහා මෙම ආහාර මල්ල ලබා දීමට නියමිතය.\nඑමෙන්ම, කෑගල්ල දිස්ත්\u200dරික්කයේ පවුල් 1,248ක් සඳහා මෙම ආහාර මලු බෙදා දීමට කටයුතු සුදානම් කර තිබේ.\nමීට අමතරව අලුතින් නිරෝධායනයට එක්වන පවුල් සම්බන්ධයෙන් තොරතුරු ප්\u200dරාදේශිය ලේකම් කාර්යාලය මගින් ලබාගෙන එලෙස අලුතින් එක්වන පවුල් සඳහා ද අඛණ්ඩව මෙම රුපියල් 10,000සේ ආහාර මල්ල ලබා දීමට කටයුතු කරන බව දන්වා ඇත.', 'කොවිඩ් ආසාදිත පොලිස් නිලධාරීන් සංඛ්\u200dයාව මේ වන විට 78ක් දක්වා ඉහළ ගොස් තිබේ.\nඅද (31) කොළඹ පැවති මාධ්\u200dය හමුවකට එක්වෙමින් පොලිස් මාධ්\u200dය ප්\u200dරකාශක, නියෝජ්\u200dය පොලිස්පති අජිත් රෝහණ මහතා පවසා සිටියේ, තවත් නිලධාරීන් 300ක් නිරෝධායනය සඳහා යොමුකර ඇති බවය.\nවැඩිදුරටත් අදහස් දැක්වු ඒ මහතා,\n“මේ වනවිට පොලිස් නිලධාරීන් 78 දෙනෙක් කොවිඩ් ආසාදිතයින් බවට පත්වෙලා තිබෙනවා. ඔවුන් ප්\u200dරතිකාර සඳහා යොමුකර තිබෙනවා. ඒ වගේම 300කට අධික පිරිසක් නිරෝධායන කඳවුරුවලට යවලා තිබෙනවා. මීට අමතරව 1800ක පමණ පිරිසක් කඳවුරුවල ස්වයං නිරෝධායනයට යොමුකර තිබෙනවා. මේ මත්ස්\u200dය වෙළෙඳපොළේ පොකුරත් සමග පොලිස් භෝජනාගාර පාලකවරුන් එම ස්ථානවලට යෑමේ ප්\u200dරතිඵලයක් ලෙස මෙම තත්ත්වය ඇතිව තිබෙනවා.“\nමේ අතර බොරැල්ල පොලිස් ස්ථානයේ නිලධාරීන් 13 දෙනෙකුගේ පීසීආර් පරීක්ෂණ ඊයේ (30) සිදුකරනු ලැබු අතර ඉන් නිලධාරීන් 7 දෙනෙකුට වෛරසය ආසාදනය වී ඇතැයි තහවුරු වී ඇත.\nමීට අමතරව වෙරළබඩ පොලිස් ස්ථානයේ නිලධාරියෙකුට හා කොළඹ අපරාධ කොට්ඨාසයේ නිලධාරීන් දෙදෙනෙකුට වෛරසය ආසාදනය වී ඇතැයි ඊයේ හඳුනා ගැනුණි.', 'ඇඳිරිනීතිය පැනවීමට පෙර බස්නාහිර පළාතෙන් දිවයිනේ වෙනත් ප්\u200dරදේශවලට පිටව ගිය පුද්ගලයින් 454 දෙනෙකු හඳුනාගෙන තිබේ.\nපොලිස් මාධ්\u200dය ප්\u200dරකාශක, නියෝජ්\u200dය පොලිස්පති අජිත් රෝහණ මහතා පැවසුවේ බණ්ඩාරවෙල, මඩකලපුව, අම්පාර, යාපනය, තංගල්ල සහ නුවරඑළිය යන ප්\u200dරදේශවල සංචාරක නිකේතනවල රැඳී සිටි පිරිසක් මෙලෙස හඳුනාගෙන ඇති බවය.\nඇඳිරිනීතිය පැනවීමට පෙර පසුගිය 29 සහ 30 යන දිනවලදී බස්නාහිර ප්\u200dරදේශයෙන් වෙනත් ප්\u200dරදේශවලට ගිය පුද්ගලයින් සොයා තවදුරටත් මෙහෙයුම් ක්\u200dරියාත්මක බව නියෝජ්\u200dය පොලිස්පති අජිත් රෝහණ මහතා සඳහන් කළේය.\nවැඩිදුරටත් අදහස් දැක්වු ඒ මහතා, \n“ලංකාවේ විවිධ ප්\u200dරදේශවලට බස්නාහිර පළාතෙන් නිරෝධායන නීතියට පටහැනිව ගොස් සිටි පවුල්වල සාමාජිකයින් සොයාගෙන තිබෙනවා. ඒ අනුව බණ්ඩාරවෙල, මඩකලපුව, අම්පාර, තංගල්ල, නුවරඑළිය, මාතර සහ යාපනය යන ප්\u200dරදේශවලින් මේ ආකාරයට නිරෝධායන නීතියට පටහැනිව කටයුතු කරමින් සංචාරක නිකේතනවල ලැඟුම්ගෙන සිටි 454 දෙනෙක් නිරෝධායන ක්\u200dරියාවලියට යොමුකර තිබෙනවා. ඔවුන් එම සිටින ස්ථානවලම ප්\u200dරාදේශීය සෞඛ්\u200dය බලධාරීන් නියෝග මත නිරෝධායන ක්\u200dරියාවලියට යොමුකර තිබෙනවා. කෙසේවෙතත් මේ මෙහෙයුම අදත් අපි ක්\u200dරියාත්මක කරනවා. එම මෙහෙයුමේ දී මේ අය පිළිබඳ තවදුරටත් සොයා ගැනීමට නොහැකි වුණත් නැවත සඳුදා දිනයේ දී ඔවුන් බස්නාහිර පළාතට ඇතුළුවන අවස්ථාවේ දී දැඩි පරීක්ෂාවකට ලක්කරනවා. ඉන්පසුව නිරෝධායනයට යොමු කරනවා. පසුව ලැබෙන සාක්ෂි මත අධිකරණයේ නඩු පැවරීමට කටයුතු කරනවා.“', 'ගර්භණී සහ පසු ප්\u200dරසව මව්වරුන්ට රෝගී තත්ත්වයන් පවතින විට වෛද්\u200dය ප්\u200dරතිකාර සඳහා නොපැමිණීම හේතුවෙන් අවාසනාවන්ත සිදුවීම් කිහිපයක් වාර්තා වන බව පවුල් සෞඛ්\u200dය කාර්යාංශය පවසයි.\nඒ හේතුවන් ගර්භණී මව්වරුන්ට යම් අපහසුතාවයක් ඇත්නම් වහාම රජයේ රෝහල වෙත පැමිණ ප්\u200dරතිකාර ලබා ගන්නා ලෙස පවුල් සෞඛ්\u200dය කාර්යාංශය නිවේදනයක් නිකුත් කරමින් සඳහන් කරයි.\nමව්වරුන්ට උණ, කැස්ස, හුස්ම ගැනීමේ අපහසුව, යෝනි මාර්ගයෙන් අධික රුධිරය හෝ ශ්\u200dරාවයන් වහනය වීම, බබා දැඟලීම අඩුවීම, ක්ලාන්තය හෝ සිහිසුන් වීම, වලිප්පුව, අධික උදර වේදනාව, සිරුර ඉදිමීම, අධික හිසරදය හෝ අනෙකුත් ඕනෑම අවදානම් ලක්ෂයක් පවතී නම් වහාම රජයේ රෝහලක් වෙත පැමිණෙන ලෙස එම කාර්යාංශය වැඩිදුරටත් දන්වා සිටී.\nඑවැනි අවස්ථාවක ප්\u200dරතිකාර ගැනීම වහාම සිදුවිය යුතු අතර, කිසිදු කරුණක් නිසා ප්\u200dරමාද නොකළ යුතු බව ද ඔවුන් අවධාරණය කරයි.\nරෝගී මව්වරුන්ට අවශ්\u200dය ප්\u200dරතිකාර පැය 24 පුරා ලබාදීමට සියලුම රජයේ රෝහල්වලට උපදෙස් ලබා දී ඇතැයි ද එම කාර්යංශය සඳහන් කරයි.\nගර්භණී සටහන්පත ඇඳිරිනීති බලපත්\u200dරයක් ලෙස සලකනු ලැබේ.\nසෑම අවස්ථාවකදීම හෝ ගැටලුවක දී, ප්\u200dරදේශයේ පවුල් සෞඛ්\u200dය සේවා නිලධාරිනිය, ප්\u200dරදේශයේ සෞඛ්\u200dය වෛද්\u200dය නිලධාරීවරයා හෝ සෞඛ්\u200dය ප්\u200dරවර්ධන කාර්යාංශයේ 1999 හදිසි දුරකථන අංශය ඇමතිය හැකිය.\nඕනෑම රෝගී අවස්ථාවක දී 1990 සුවසැරිය ගිලන් රථ සේවාව ලබාගත හැකි බව ද එම කාර්යාංශය නිවේදනය කරයි.', 'පොලිස් මුලස්ථානයේ මේ වන විට මාධ්\u200dය හමුවක් පැවැත් වේ.\nඑහි සජීවි දර්ශන පහතින් දැක්වේ.', 'හොරණ ප්\u200dරදේශයේ පිහිටි ප්\u200dරධාන පෙළේ කර්මාන්තශාලාවක සේවිකාවකට කොරෝනා වෛරසය ආසාදනය වී තිබේ.\nඇයගේ ළඟම ආශ්\u200dරිතයින් 170ක් පමණ සොයා ගෙන ඇති අතර, ඔවුන්ගේ පීසීආර් පරීක්ෂණ අද (31) සවස සිදුකිරීමට නියමිතය.\nඇයට වෛරසය ආසාදිත බවට හඳුනාගෙන තිබුණේ එහි සේවකයින් 20 දෙනෙකු අතරින් සිදුකරන ලද අහඹු පීසීආර් පරීක්ෂණවලදීය.\nඅදාළ කම්හලේ විශාල පිරිසක් සේවය කරන අතර මේ හේතුවෙන් දැනට එම කර්මාන්තශාලාව තාවකාලිකව වසා දැමීමට සෞඛ්\u200dය අංශ පියවර ගෙන තිබේ.\nඑම කාන්තාවට අමතරව අද දිනය තුළ දී හොරණ ප්\u200dරදේශයෙන් තවත් කොවිඩ් ආසාදිතයින් 24 දෙනෙක් වාර්තා වී තිබේ.\nකළුතර දිස්ත්\u200dරික්කයේ මේ වන විට කොවිඩ් ආසාදිත රෝගීන් 355ක් හමුවී තිබෙන බව කළුතර ප්\u200dරාදේශීය සෞඛ්\u200dය සේවා අධ්\u200dයක්ෂ වෛද්\u200dය උදය රත්නායක මහතා පැවසීය.\nඑයින් ආසාදිතයින් 50 දෙනෙක් මතුගම ප්\u200dරදේශයෙන් වාර්තා වන බව ද වෛද්\u200dයවරයා මෙහිදී කියා සිටියේය.\nවැඩිදුරටත් අදහස් දැක්වු වෛද්\u200dය වෛද්\u200dය උදය රත්නායක මහතා, \n“අද පෞද්ගලික ආයතනයක සාමාජිකාවක් පොසිටිව් කියලා වාර්තා වුණා. ඒ අනුව අපි සාකච්ජා කළා දීර්ඝව තවදුරටත් ව්\u200dයාප්ත නොවී කටයුතු කිරීමට පියවර ගන්න ඕනේ කියලා. ඒ අනුව ඇයගේ ළඟින් ආශ්\u200dරිතයින් 170ක් පමණ අද සවස 5 පමණ වනවිට පීසීආර් පරීක්ෂණ සිදුකරනවා. සඳුදා වගේ වෙද්දි ඒ වාර්තා ලැබෙනවා. ඒ අනුව සෞඛ්\u200dය අමාත්\u200dයාංශය ලබා දීලා තියෙන නිර්ණායක අනුව එම ආයතනයේ ඉදිරි ක්\u200dරියාකාරීත්වය කොයි ආකාරයෙන් සිදුකළ යුතු ද කියලා තීරණය කරනවා. දැනට ඒ ආයතනය වහලා තියෙන්නේ. ඒ ආයතනය දැඩි විෂබීජහරණ කිරීමක් සිදුකරමින් පවතිනවා. ඊට අමතරව අද අපිට තවත් 24 දෙනෙක් හමුවුණා. ඒ මාළු වෙළෙඳාම ආශ්\u200dරිත රෝගීන්. ඒ අනුව තමයි 355ක් හැදිලා තියෙන්නේ. හොරණ සෞඛ්\u200dය වෛද්\u200dය නිලධාරී සහ මහජන සෞඛ්\u200dය පරීක්ෂක මහතුන් ඉතාමත් ම කැපවෙලා මේ නිරෝධායන කටයුතු මේ ආශ්\u200dරිතයින් සොයා ගැනීමේ කටයුතු මේ වන විට සිදුකරමින් පවතිනවා. ඇයට කොවිඩ් වැළඳුන ආකාරය හරියටම අපිට කියන්න බැහැ. ඇය මාළු මාකට් එකට හෝ බ්\u200dරැන්ඩික්ස් ආයතනයට අයිති නැති බව කියන්න පුළුවන්. පීසීආර් පරීක්ෂණයෙන් පසුව අපිට කියන්න පුළුවන්. අහඹු පරීක්ෂණයකින් තමයි අපිට මෙයාව හම්බුනේ.“', 'තවත් කොවිඩ් නයින්ටීන් ආසාදිතයින් 117 දෙනෙකු සුවය ලබා තිබේ.\nඅයි.ඩී.එච්, වැලිකන්ද, ඉරණවිල, හම්බන්තොට, රඹුක්කන, කාත්තන්කුඩි, තෙල්දෙනිය, හෝමාගම,කොස්ගම, දංකොටුව සහ නෙවිල් ප්\u200dරනාන්දු යන රෝහල්වල ප්\u200dරතිකාර ලබමින් සිටි ආසාදිතයින් පිරිසක් මෙලෙස පූර්ණ සුවය ලබා ඇති බව වසංගත රෝග විද්\u200dයා අංශය පැවසුවේය.\nඒ අනුව මෙරට සමස්ථ සුවය ලැබු ආසාදිතයින් ගණන 4,399ක් දක්වා ඉහළ ගොස් තිබේ.\nඅද වන විට මෙරට සමස්ථ ආසාදිතයින් ගණන 10,424 ක් වන අතර, ඉන් පුද්ගලයින් 6,005ක් රෝහල්ගතව ප්\u200dරතිකාර ලබයි.\nඅද (31) දිනයේ දී තවත් කොවිඩ් මරණයක් වාර්තා වු අතර ඒ අනුව, මෙරට සමස්ථ කොවිඩ් මරණ සංඛ්\u200dයාව 20ක් දක්වා ඉහළ ගියේය.', 'සෞඛ්\u200dය අමාත්\u200dයාංශ සේවකයෙක් කොවිඩ් නයින්ටීන් ආසාදිතයෙකු බවට හඳුනාගෙන තිබේ.\nනියෝජ්\u200dය සෞඛ්\u200dය සේවා අධ්\u200dයක්ෂ ජනරාල් විශේෂඥ වෛද්\u200dය හේමන්ත හේරත් මහතා මේ බව තහවුරු කළේය.\nමේ පිළිබඳ වැඩිදුරටත් අදහස් දක්වන වෛද්\u200dය හේමන්ත හේරත් මහතා,\n“සෞඛ්\u200dය අමාත්\u200dයාංශයේ සේවය කරන සේවකයෙක්, මේ මාළු මාකට් එකට යෑම සම්බන්ධයෙන් සැකේට ඒ අවදානම ගැන සළකා බලලා පීසීආර් පරීක්ෂණයක් කරලා තියෙනවා. ඒ පරීක්ෂණයේ ප්\u200dරතිඵලයක් හැටියට ඒක පොසිටිව් කියලා වාර්තා වුණා. ඒ අනුව ඒ පුද්ගලයාගෙන් ගත් තොරතුරු හා ඒ ආශ්\u200dරියෙන් මේ කාර්යාලයේ ඒ ඒ අංශවලින් ලබා ගත් තොරතුරු පදනම් කරගනිමින් අපි විශේෂ අවධානම පිළිබඳ අධ්\u200dයයනයක් කරලා. ඒ ආසාදිත බවට හඳුනාගත් පුද්ගලයා අපි මේ වන විට රෝහල් ගත කරලා තියෙනවා. ඉතිරි අයව අපි නිරෝධායනයට ලක්කරලා තියෙනවා. සමහර විට මේ අදාළ විශේෂ අංශය විතරක් දින කිහිපයකට වසා තබන්න සිද්ධ වෙයි. නමුත් එකෙන් එදිනෙදා කටයුතුවලට බාධා වෙනවා නම්, අපි වෙනම ස්ථානයක ඒ කටයුත්ත කිරීමට අවශ්\u200dය වැඩපිළිවෙලක් සකස් කරනවා. හැබැයි සෞඛ්\u200dය අමාත්\u200dයාංශයේ අනෙකුත් රාජකාරී ඒ ආකාරයෙන්ම කරගෙන යනවා.“', 'මේ වන විට මෙරට ව්\u200dයාප්ත වෙමින් පවතින කොවිඩ් -19 වෛරසය ‘B.1.42‘ යන කාණ්ඩයට අයත් ප්\u200dරබල වෛරසයක් බව ශ්\u200dරී ජයවර්ධනපුර විශ්වවිද්\u200dයාලය සිදුකළ පර්යේෂණයකින් අනාවරණය වී තිබේ.\nඑම විශ්වවිද්\u200dයාලයේ මහාචාර්ය නීලිකා මලවිගේ මහත්මිය විසින් එම පර්යේෂණය සිදුකර ඇති අතර මීට පෙර මෙරට හමුවු කන්දකාඩු පොකුර B.1, B.2, B 1.1 සහ B.4 යන කාණ්ඩවලට අයත් වේ.\nකෙසේ වෙතත් අද (31) පැවති “BIG FOCUS“ වැඩසටහනට එක්වෙමින් සෞඛ්\u200dය අමාත්\u200dයාංශයේ ලේකම්, මේජර් ජෙනරාල් වෛද්\u200dය සංජීව මුණසිංහ මහතා ද මේ සම්බන්ධයෙන් මෙලෙස අදහස් දැක්වීය.\n“මේ සම්බන්ධයෙන් පර්යේෂණයක් කළා මහාචාර්ය නීලිකා මලවිගේ. අද උදේ මට දැනගන්න ලැබුණා ඇය හොයා ගෙන තියෙනවා මේ වෛරසය ඉස්සෙල්ලා කන්දකාඩු, නේවි නැතිනම් ඊට කලින් අපිට හමුවන වෛරසය නෙමෙයි වෙන වේරියන්ට් එකක්. මේකේ විශේෂ දෙයක් තියෙනවා මේක ඉතාමත් දරුණු ලෙස අනිත් අයට පතුරවන්න හැකියාවක් තියෙනවා කියලා ඇය හොයා ගෙන තියෙනවා. ඒ විශේෂ ලක්ෂණය මේ වෛරස් එකේ තියෙනවා. ඒක තමයි ඉතාම කෙටි කාලයකින් විශාල පුද්ගලයින් ප්\u200dරමාණයකට මේක පැතිරෙන්න හේතුව.... B.1.42 කියන වෛරස් එකක්.කොවිඩ් වෛරස් එකක්ම තමයි සාස් වෛරස් එකක්. ඇයට කියන්න බෑ මේක එංගලන්තයේ තිබුණ එක ද අමෙරිකාවේ තිබුණ එකද කියලා. මොකද ඇය සතුව ඒ සාම්පල නෑ. නමුත් ඇය දිගටම පර්යේෂණ කරනවා කොහේ හරි රටකට සම්බන්ධයක් ඇති කර ගන්න පුළුවන් ද කියලා. එකක් පැහැදිලිව කියන්න පුළුවන් මේක අපිට තිබුණ එකක් නෙමෙයි පිටරටකින් අපිට ආපු එකක් කියලා.“', 'බුලත්කොහුපිටිය සෞඛ්\u200dය වෛද්\u200dය නිලධාරී කොට්ඨාසය තුළ කොවිඩ් නයින්ටීන් ආසාදිතයින් 11 දෙනෙකු හඳුනාගෙන තිබේ.\nමේ හේතුවෙන් බුලත්කොහුපිටිය සහ ලැවල ග්\u200dරාම නිලධාරී වසම් හි සංචරණ සීමා පැනවීමට පියවර ගත් බව බුලත්කොහුපිටිය සෞඛ්\u200dය වෛද්\u200dය නිලධාරී වෛද්\u200dය අමිල ගුණසේකර මහතා පැවසුවේය.\nවැඩිදුරටත් අදහස් දැක්වු ඒ මහතා, \n“මේ වන විට පීසීආර් පරීක්ෂණ 30ක් කරපු එකෙන් 11ක් බුලත්කොහුපිටිය කොට්ඨාසයට අදාළව පොසිටිව් වෙලා තියෙනවා. ඒ අයගෙන් වැඩි ප්\u200dරමාණයක් ඉන්නේ මාළු වෙළෙඳාමේ නිරත වුණ අය සහ ඔවුන්ගේ ආශ්\u200dරිතයින්. ඒ කට්ටිය සහ ඒ අයගේ පළමු සම්බන්ධ වුණ අය හොයන්න මේ වෙලාවේ සැළසුම් කරලා තියෙන්නේ. ඉතින් ඒ ගොල්ලෝ හොයා ගෙන ඒ අයව ස්වං නිරෝධායනයට යොමු කරන එක තමයි අපේ බලාපොරොත්තුව. ඒ අනුව බුලත්කොහුපිටිය හා ලැවල කොට්ඨාසවල පැය 24ක කාලයකට කට්ටිය හොයා ගන්නකල් සංචරණය සීමා කරලා කටයුතු කරන්න කියලා. එතකොට අපිට පුළුවන් වෙනවා මේ අයව හොයා ගෙන ඉදිරියේ දී ස්වයං නිරෝධායනයට යොමු කරන්න සහ ඉදිරි කටයුතු කරන්න. පීසීආර් පොසිටිව් වුණ අය ඉක්මනින්ම රෝහල් වෙත යොමු කරන්නත් පුළුවන් වෙනවා.“', 'වත්තල සෞඛ්\u200dය වෛද්\u200dය නිලධාරී කලාපය තුළ පවතින කර්මාන්ත ශාලාවක කොවිඩ් ආසාදිතයින් 49 දෙනෙක් වාර්තා වී ඇතැයි වත්තල පරිපාලන මහජන සෞඛ්\u200dය පරීක්ෂක වරුණ අබේසේකර මහතා සඳහන් කළේය.\nමේ අතර, වත්තල සෞඛ්\u200dය වෛද්\u200dය නිලධාරී කලාපය තුළ පසුගිය දෙදින තුළ සිදුකළ PCR පරීක්ෂණවලින් කොවිඩ් ආසාදිත බවට තහවුරු වූ පිරිමි පුද්ගලයින් 75 දෙනෙකු රෝහල් ගත කිරීම ඊයේ (30) රාත්\u200dරියේ සහ අද (31) අලුයම සිදුකෙරුණි.\nඑම ප්\u200dරදේශයේ ආසාදිත බවට තහවුරු වූ කාන්තාවන් අද දිනයේ දී ප්\u200dරතිකාර සඳහා යොමු කිරීමට පියවර ගන්නා බව වත්තල පරිපාලන මහජන සෞඛ්\u200dය පරීක්ෂක වරුණ අබේසේකර මහතා සඳහන් කළේය.\nවැඩිදුරටත් අදහස් දක්වන වත්තල පරිපාලන මහජන සෞඛ්\u200dය පරීක්ෂක, වරුණ අබේසේකර මහතා, \n“වත්තල සෞඛ්\u200dය වෛද්\u200dය නිලධාරී කාර්යාලය තුළ දින 2ක් තුළ වාර්තා වු කොවිඩ් 75 දෙනෙක් පිටත් කර යැවීම මේ සිදුවන්නේ. පිරිමි පාර්ශවය පමණයි. කාන්තාවන් හෙට දිනයේ දී රෝහල් ගත කිරීමට කටයුතු සුදානම් කර තියෙනවා. වත්තල තවත් පුද්ගලික කර්මාන්ත ශාලාවක සේවකයින් පිරිසක් කොවිඩ් ආසාදිත තත්ත්වයට පත්වුණා. එහි සමස්ථ සේවක සංඛ්\u200dයාව 1000 ඉක්මවනවා. එහිදී අපි පීසීආර් පරීක්ෂණ කළ සංඛ්\u200dයාවෙන් මේ වන විට 49 දෙනෙක් ආසාදිත බව හඳුනාගෙන තිබෙනවා. එම ආසාදිතයින් සොයා අදාළ ක්\u200dරියාමාර්ග ගැනීමට කටයුතු කරනවා. ඒ වගේම අදාළ කර්මාන්ත ශාලාව මේ වන විට තාවකාලිකව වසා දමා තිබෙනවා. අපිට 120ක පමණ ප්\u200dරමාණයක් පරීක්ෂා කිරීමෙන් අනතුරුව තමයි 49ක වගේ ප්\u200dරමාණයක් ආසාදිත බව හඳුනාගෙන තියෙන්නේ මේ වනවිට.“', 'වීරකැටිය පොලිස් වසමේ මොරයාය ප්\u200dරදේශයේ දී දෙපිරිසක් අතර ඇති වු ආරවුලක් දුරදිග යාමෙන් පාසල් සිසුවෙක් ඝාතනයට ලක්ව තිබේ.\nඊයේ (30) රාත්\u200dරී 7ට පමණ මෙය සිදුව ඇත.\nආරවුල දුරදිග යාමෙන් තියුණු ආයුධවලින් පහර දී ඇති අතර, ඉන් 6 දෙනෙක් තුවාල ලබා තංගල්ල රෝහලට ඇතුළත් කර තිබේ.\nඑහිදී වයස අවුරුදු 17ක් වන මොරයාය, උතුරු වෑකඳවල ලිපිනයේ පදිංචි උසස් පෙළ හදාරමින් සිටින සිසුවෙක් මෙලෙස ජීවිතක්ෂයට පත්ව ඇත.\nමියගිය සිසුවාගේ පියා ද බරපතළ තත්ත්වයෙන් කරාපිටිය ශික්ෂණ රෝහලට ඇතුළත් කර තිබේ.\nමෘත ශරීරය පිළිබඳ මුලික මහෙස්ත්\u200dරාත් පරීක්ෂණය සහ පශ්චාත් මරණ පරීක්ෂණය අද (31) සිදුකිරීමට නියමිතය.\nසැකකරුවන් අත්අඩංගුවට ගැනීම සඳහා වීරකැටිය පොලීසිය වැඩිදුර විමර්ශන සිදුකරයි.', 'මෙරට 20 වන කොවිඩ් නයින්ටීන් මරණය අද (31) වාර්තා වී තිබේ.\nවසංගත රෝග විද්\u200dයා අංශයේ ප්\u200dරධානී විශේෂඥ වෛද්\u200dය සුදත් සමරවීර මහතා සඳහන් කළේ, කොළඹ ජාතික රෝහලේ ප්\u200dරතිකාර ලබමින් සිටි 54 හැවිරිදි කාන්තාවක් මෙලෙස ජීවිතක්ෂයට පත්ව ඇති බවය.\nකොළඹ 12 ප්\u200dරදේශයේ පදිංචිකාරියක් වන ඇය, වමනය සහ දියවැඩියාව රෝගී තත්ත්වයන්ට ප්\u200dරතිකාර ලබමින් සිටියදී ඊයේ (30) මියගොස් තිබේ.\nඇයගේ පී.සී.ආර් පරීක්ෂණ වාර්තාව අද පෙරවරුවේ ලැබුණු බව වසංගත රෝග විද්\u200dයා අංශයේ ප්\u200dරධානී විශේෂඥ වෛද්\u200dය සුදත් සමරවීර මහතා සඳහන් කළේය. \nඒ අනුව ඇයට කොවිඩ් ආසාදිත බවට තහවුරු වී තිබේ.', 'සියල්ලට ප්\u200dරථම මිනිස්කම පෙරදැරි කරගත් මනුසත් දෙරණ, ඩයලොග් ආයතනය සමගින් එක්ව ආරම්භ කළ අත්\u200dයවශ්\u200dය ආහාර ද්\u200dරව්\u200dය බෙදාදීමේ විශේෂ ක්\u200dරියාන්විතය අදත් (31) ක්\u200dරියාත්මක කෙරුණි.\nඒ අඛණ්ඩව හත්වැනි දිනටය.\nකොව්ඩ් නයින්ටීන් ව්\u200dයාප්තිය නිසා පනවා ඇති නිරෝධායන ඇඳිරි නීතිය හේතුවෙන් අසරණ වූ ජනතාවට අත්\u200dයවශ්\u200dය ආහාරද්\u200dරව්\u200dය බෙදාදීමේ වැඩපිළිවෙළක් මනුසත් දෙරණ සහ DIALOG ආයතනය එක්ව පසුගියදා ආරම්භ කිරීමට පියවර ගත්තේය.\nඒ අනුව, මරදාන ඕඩේ විහාරස්ථානයෙන් ආහාර ද්\u200dරව්\u200dය රැගත් රථ පෙළ අදත් ගමන් ආරම්භ කළේ අපේම ජනතාවට සරණක් වීමේ බලාපොරොත්තුවෙනි.\nමේ අතර කැළණිය ෆ්\u200dරීඩම් හෝම් මානසික රෝගීන් පුනරුත්ථාපන ඒකකය වෙත අතාවශ්\u200dය ආහාර ද්\u200dරව්\u200dය ලබාදීමට ද මනුසත් දෙරණ සහ DIALOG ආයතනය කටයුතු කළේය.\nමනුසත් දෙරණ මෙම විශේෂ සහන ක්\u200dරියාන්විතය DIALOG සමග එක්ව ඉදිරියටත් සිදු කරයි.', 'නවගමුව පොලිස් ස්ථානයේ සිරමැදිරිය තුළදී පුද්ගලයෙකු ගෙල වැලලාගෙන මියයාමේ සිද්ධියක් සම්බන්ධයෙන් විමර්ශනය කිරීම සඳහා විශේෂ පොලිස් කණ්ඩායමක් පත්කර තිබේ.\nහෝමාගම සහකාර පොලිස් අධිකාරීවරයාගේ ප්\u200dරධානත්වයෙන් එම පරීක්ෂණ ක්\u200dරියාත්මක වන බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ මහතා පැවසුවේය.\nමියගිය පුද්ගලයා අධිකරණයෙන් වරෙන්තු නිකුත් කර සිටි සැකකරුවෙකු වන අතර ඔහු කොල්ලකෑම් සිද්ධීන් සම්බන්ධයෙන් වන චෝදනාවන්ට අදාළව ඊයේ (30) දිනයේ අත්අඩංගුවට ගෙන තිබුණි.\nකෙසේවෙතත් අද (31) අලුයම ඔහු ඇදසිටි කලිසම ඉරා එයින් ගෙල වැලලාගෙන ඇතැයි පොලීසිය පවසයි.\nඅදාළ සැකකරු සමග තවත් සැකකරුවන් සිව්දෙනෙකු ද එම සිරමැදිරිය තුළ සිට ඇති බව සඳහන් වේ.\nමළ සිරුර සම්බන්ධයෙන් මහෙස්ත්\u200dරාත් පරීක්ෂණය සිදුකිරීමට නියමිත අතර සිර මැදිරිය තුළ සිටි සෙසු සැකකරුවන්ගෙන් සාක්ෂි ලබා ගැනීමට ද නියමිතව තිබේ.', 'මිද්දෙණිය පොලිස් වසමේ තලාව ගෝනදෙණිය අතුරු මාර්ගයේ දී සිදුවු රිය අනතුරකින් තරුණයෙක් ජීවිතක්ෂයට පත්ව තිබේ.\nඊයේ (30) සවස 4.15ට පමණ එම අනතුර සිදුව ඇත.\nඑළියෙගල කන්ද ප්\u200dරදේශයේ දී ගෝනදෙණිය දෙසට ධාවනය වු යතුරු පැදියක් පැදිකරුට පාලනය කරගත නොහැකිව මාර්ගයේ පෙරළී ගොස් ඉදිරියෙන් පැමිණි මෝටර් රථයක ගැටී අනතුර සිදුව තිබේ.\nඅනතුරින් බරපතළ තුවාල ලැබු පැදිකරු සහ පසුපැදිකරු තලාව රෝහලට ඇතුළත් කර වැඩිදුර ප්\u200dරතිකාර සඳහා ඇඹිලිපිටිය රෝහලට ඇතුළත් කිරීමේ දී පැදිකරු මියගොස් ඇත.\nමියගොස් ඇත්තේ වයස අවුරුදු 19ක් වු ගෝනදෙණිය, වෑකඳවල ලිපිනයේ පදිංචිකරුවෙකි.\nඅනතුර සම්බන්ධයෙන් මෝටර් රථ රියදුරු අත්අඩංගුවට ගෙන ඇත.', 'කරුවලගස්වැව පොලිස් වසමේ රජවිගම ප්\u200dරදේශයේ දී වනඅලි පහරදීමකින් කුඩා දරුවෙක් ජීවිතක්ෂයට පත්ව තිබේ.\nඊයේ (30) සවස 6.50ට පමණ එම පහරදීම සිදුව ඇත.\nඥාතීන් සමග මාර්ගයේ ගමන් කරමින් සිටි දරුවෙක් මෙලෙස වනඅලි ප්\u200dරහාරයට ලක්ව තිබේ.\nදරුවා බරපතළ තත්ත්වයෙන් ආණමඩුව රෝහලට ඇතුළත් කිරීමෙන් පසු මියගොස් ඇතැයි පොලීසිය පවසයි.\nමියගිය දරුවා වයස අවුරුදු 4ක් වන රජවිගම, කරුවලගස්වැව ලිපිනයේ පදිංචි අයෙකි.', 'වසර 36ක සේවය නිම කොට නොවැම්බර් මස 02වන දින විශ්\u200dරාමයාමට නියමිත ගුවන් හමුදාපති එයාර් මාර්ෂල් සුමංගල ඩයස් මහතා අද (29) ජනාධිපති කාර්යාලයේ දී ජනාධිපති ගෝඨාභය රාජපක්ෂ මහතා හමුවිය. \nමව්බිම වෙනුවෙන් සුමංගල ඩයස් මහතා කළ විශිෂ්ට මෙහෙය අගය කළ ජනාධිපති ගෝඨාභය රාජපක්ෂ මහතා එහිදී, ඔහුගේ විශ්\u200dරාම දිවියට සුභාශිංසන එක් කළේය.\nමේ අතර සුමංගල ඩයස් මහතා අද අරලියගහ මන්දිරයේදී අග්\u200dරාමාත්\u200dය මහින්ද රාජපක්ෂ මහතා ද හමුවිය.\nඑහිදී අග්\u200dරාමාත්\u200dය මහින්ද රාජපක්ෂ මහතා සහ ගුවන් හමුදාපති එයාර් මාර්ෂල් සුමංගල ඩයස් මහතා අතර සුහඳ කතාබහක් ඇතිවිය. \n2019 මැයි 29වන දින ගුවන් හමුදාපති ධූරයටපත් සුමංගල ඩයස් මහතා ශ්\u200dරී  ලංකාවේ 17වන ගුවන් හමුදාපතිවරයා ය.\nතිස් වසරක ත්\u200dරස්තවාදය අවසන් කිරීම සඳහා ඉමහත් කැපවීමෙන් ක්\u200dරියාකළ ඔහු තම සේවා කාලය තුළ වඩමාරච්චි මෙහෙයුම් පදක්කම,  පූර්ණ භූමි සේවා පදක්කම, දේශපුත්\u200dර සම්මානය, රණශූර පදක්කම (තෙවරක්), උතුරු නැගෙනහිර මෙහෙයුම් පදක්කම, උත්තම සේවා පදක්කම, විශිෂ්ට සේවා විභූෂණය ඇතුලූ පදක්කම් රැසක් හිමි කර ගත්තේය. ', 'බේකරි නිෂ්පාදන අලෙවි කරන ත්\u200dරීරෝද රථයක් හප්පා පළා ගිය කැබ්රථ රියදුරුව දඹුල්ල පොලීසිය විසින් අත්අඩංගුවට ගෙන තිබේ.\nදඹුල්ල-මාතලේ ප්\u200dරධාන මාර්ගයේ, දඹුලු ඔය හන්දිය ප්\u200dරදේශයේ දී අද (29) උදෑසන 6.00ට පමණ එම අනතුර සිදුව ඇත.\nඅනතුරින් තුවාල ලැබු බේකරි නිෂ්පාදන අලෙවි කරන ත්\u200dරීරෝද රථයේ රියදුරු දඹුල්ල රෝහලට ඇතුළත් කර තිබේ.\nත්\u200dරීරෝද රථයට පසුපසින් පැමිණි කැබ් රථය මෙලෙස අනතුර සිදුකර, පළා යමින් සිටිය දී අනතුර සිදුවු ස්ථානයේ සිට කිලෝමීටර 3ක් පමණ දුරින් අදාළ කැබ්රථය හා රියදුරු පොලීසිය විසින් අත්අඩංගුවට ගෙන ඇත. \nපළා ගිය කැබ්රථය පදවා ඇත්තේ, දඹුල්ල - මාතලේ ප්\u200dරධාන මාර්ගයේ ඉදිකිරීම් සිදුකරන පෞද්ගලික කොන්ත්\u200dරාත් ආයතනයක ව්\u200dයාපෘති කළමනාකාරවරයෙක් බව පොලීසිය පවසයි.\nඔහු අධික ලෙස බීමතින් සිට ඇති අතර, පොලිස් ස්ථානය තුළත් එම පුද්ගලයා නිදා සිටි බව “අද දෙරණ“ වාර්තාකරු පැවසීය.\nඅදාළ අනතුර සිදුවන විට එම ස්ථානයේ සිටි ප්\u200dරදේශවාසීන් සඳහන් කර සිටියේ, ත්\u200dරීරෝද රථය මාර්ගයේ නවතා තිබිය දී පිටුපසින් පැමිණි කැබ් රථය එය යටකර පළාගිය බවය. එහි වු බේකරි නිෂ්පාදන මාර්ගය පුරා විසිරී ගොස් ඇති අයුරු ද දක්නට ලැබිණි.\nදඹුල්ල පොලීසිය අනතුර පිළිබඳ වැඩිදුර විමර්ශන සිදුකරයි.', '  නිරෝධායන ඇඳිරි නීතිය පනවා ඇති ප්\u200dරදේශවල අපහසුතාවයට පත්ව සිටින ජනතාවට අත්\u200dයවශ්\u200dය ආහාර ද්\u200dරව්\u200dය බෙදාදීමේ වැඩපිළිවෙළක් මනුසත් දෙරණ සහ DIALOG ආයතනය එක්ව ආරම්භ කළේය.\n\nඒ අනුව, එම වැඩසටහන අද (28) සිව්වැනි දිනටත් ක්\u200dරියාත්මක කෙරුණේ වැලිවේරිය ඇඹරළුව ප්\u200dරදේශය ආවරණය කරමිනි.\n\nමනුසත් දෙරණ මෙම විශේෂ සහන ක්\u200dරියාන්විතය DIALOG සමග එක්ව ඉදිරියටත් සිදු කරයි.', 'නිරෝධායන ඇඳිරි නීතිය පනවා ඇති ප්\u200dරදේශවල අපහසුතාවයට පත්ව සිටින ජනතාවට අත්\u200dයවශ්\u200dය ආහාර ද්\u200dරව්\u200dය ලබාදෙමින්  මනුසත් දෙරණ හා ඩයලොග් ආයතනය එක්ව දියත්කරන විශේෂ ක්\u200dරියාන්විත අද (27) දෙවෙනි දිනටත් ක්\u200dරියාත්මකයි.\nකොව්ඩ් නයින්ටීන් ව්\u200dයාප්තිය සහ පනවා ඇති නිරෝධායන ඇඳිරිනීතිය හේතුවෙන්  අසරණ වූ ජනතාවට අත්\u200dයවශ්\u200dය ආහාර ද්\u200dරව්\u200dය බෙදාදීමේ වැඩපිළිවෙළක් මනුසත් දෙරණ සහ DIALOG ආයතනය එක්ව පසුගියදා ආරම්භ කළේය.\n \nඒ අනුව අද දිනයේ ගම්පහ දිස්ත්\u200dරික්කයේ ස්ථාන රැසකට අත්\u200dයවශ්\u200dය ආහාර ද්\u200dරව්\u200dය බෙදාදීම සඳහා පිටත්ව ගියේය. \nමනුසත් දෙරණ මෙම විශේෂ සහන ක්\u200dරියාන්විතය DIALOG සමග එක්ව ඉදිරියටත් සිදුකරනු ඇත.', 'අපරාධ රැසකට සම්බන්ධ බවට පැවසෙන "බද්දේගම කැළෑ ජෝන්" නැමති සැකකරුවෙක් මොරටුව පොලීසියේ අපරාධ අංශය විසින් අත්අඩංගුවට ගෙන ඇත.\nපොලීසිය පැවසුවේ මෙම සැකරු අද (25) මොරටුව ලුනාව ප්\u200dරදේශයේදී අත්අඩංගුවට ගත් බවය.\nසැකකරුව සතුව තිබී හෙරොයින් මිලිග්\u200dරෑම් 1,980ක් සොයාගෙන තිබේ.', 'නිරෝධායන ඇඳිරිනීතිය පනවා ඇති ප්\u200dරදේශවල අපහසුතාවයට පත්ව ඇති ජනතාව වෙනුවෙන් මනුසත් දෙරණ අද විශේෂ ක්\u200dරියාන්විතයක් ආරම්භ කළේය.\nDIALOG ආයතනය එක්ව ආරම්භ කළ මෙම වැඩසටහන අද (25) ආරම්භ කෙරුණේ මතුගම ප්\u200dරදේශයෙනි.\nඒ යටතේ පවුල් 750ක් සඳහා අත්\u200dයාවශ්\u200dය ද්\u200dරව්\u200dය බෙදාදීම සිදුකෙරුණි.\nමනුසත් දෙරණ මෙම විශේෂ සහන ක්\u200dරියාන්විතය DIALOG සමග එක්ව ඉදිරියටත් සිදු කරනු ඇති.', 'මාතලේ , නාවුල, දඹුල්ල , හුංගම සහ මිද්දෙණිය යන ප්\u200dරදේශවල රන්මාල කැඩීමේ හා යතුරුපැදි පැහැරගැනීමේ ජාවාරමක නිරත වූ දෙදෙනෙකු අත්අඩංගුවට ගැනීමට හුංගම පොලිසිය සමත්ව තිබේ.\nහුංගම පොලීසියේ ස්ථානාධිපතිවරයාට  ලද තොරතුරක් මත අදාළ සැකකරු අත්අඩංගුවට ගෙන ඇත.\nඅනතුරුව ඔහුගෙන් කළ ප්\u200dරශ්න කිරීම්වලදී ඔහු සමග මංකොල්ලකෑම් සිදුකළ තවත් සැකකරුවෙක් අත්අඩංගුවට ගෙන තිබේ.\nඅදාළ සැකකරුවන් ඇඹිලිපිටිය හා මොදරවාන ප්\u200dරදේශයේ පදිංචි 31 හැවිරිදි පුද්ගලයින් වන අතර, ඔවුන් මංකොල්ලකෑම් රැසක් සිදුකර ඇතැයි වාර්තා වේ.\nප්\u200dරධාන සැකකරු මීට පෙර සිදුකරන ලද අපරාධ රැසක් හේතුවෙන් අධිකරණ වරෙන්තු 5ක් මඟහරිමින් සිට ඇති අතර, රන්මාල මංකොල්ලකෑම් 10කට අධික ප්\u200dරමාණයක් සම්බන්ධයෙන් පොලීසිය සොයමින් සිටි අයෙකු බව හුංගම පොලීසිය පවසයි.\nඅනෙක් සැකකරු ද මංකොල්ලකෑම් 4කට සම්බන්ධ බවට පොලිස් පරීක්ෂණවලින් අනාවරණය වී තිබේ.\nඅදාළ සැකකරුවන් මංකොල්ලකෑම් සඳහා කුලී පදනම මත ඇඹිලිපිටය ප්\u200dරදේශයෙන් ලබා ගත් වැගන්ආර් වර්ගයේ මෝටර් රථයක් හා යතුරුපැදියක් පොලීසිය විසින් සොයා ගෙන තිබේ.\nසැකකරුවන් ඊයේ (22) අඟුණුකොළපැලැස්ස මහෙස්ත්\u200dරාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.\nඑම සැකකරු භාණ්ඩ මිලදී ගන්නා බව පවසමින් වෙළෙඳසැළකට ඇතුළු වී එහි සිටි කාන්තාවකගේ ගෙල බැඳි රන්මාලය කඩාගෙන යන අයුරු එහි වු සීසීටීවි කැමරාවක මෙසේ සනිටුහන්ව ඇත.', 'බලංගොඩ සතොස වෙළෙඳසැළේ භාණ්ඩ සොරකම් කර යාබඳ වෙළෙඳසැළේ තබා අලෙවි කරමින් සිටිය දී එහි සේවකයා අත්අඩංගුවට ගැනීමට බලංගොඩ පොලීසිය  සමත් වී තිබේ.\n\nබලංගොඩ සතොස වෙළෙඳසැළේ භාණ්ඩ සොරකමක් සිදුවෙන බවට එහි කළමනාකාරවරයා විසින් පොලීසියට කරන ලද පැමිණිල්ලකට අනුව සිදුකළ විමර්ශනයකදී තොරතුරු අනාවරණය වී තිබුණි.\n\nසතොස වෙළෙඳසැළේ පිටුපස කොටසේ වහලයෙන් සැකකරුවෙකු ඇතුළු වී භාණ්ඩ සොරකම් කරන අයුරු සතොස වෙළෙඳසැළ තුළ  තිබූ CCTV කැමරා පද්ධතියේ සටහන් වී තිබේ.\n\nඒ අනුව පළමු සැකකරු බණ්ඩාරවෙලදී අත්අඩංගුවට ගෙන සිදුකළ ප්\u200dරශ්නකිරීම්වලදී සිද්ධිය පිළිබඳ අනාවරණය විය.\n\nඅදාළ සැකකරු කලක් බලංගොඩ සතොස වෙළෙඳසැලේ සේවයකර ඇති අතර ඔහු විසින් සතොස වෙළෙඳසැළට ඇතුළු වී සොරකම් කරනලද භාණ්ඩ යාබද වෙළෙඳසැළ වෙත අලෙවි කර ඇත.\n\nඅදාළ සිද්ධියට යාබද වෙළඳසැලේ සැකකරු ඇතුළුව සැකකරුවන් 04 දෙනෙකු බලංගොඩ පොලීසිය විසින් අත්අඩංගුවට ගෙන තිබේ.\n\nසැකකරුවන් විසින් මීට පෙර අවස්ථා දෙකකදී ද මෙම සොරකම සිදුකර ඇති බවත් ලක්ෂ 3ක පමණ භාණ්ඩ එහිදී සොරාගෙන ඇති බවත් හෙළි වී ඇත.\n\nසැකකරුවන් බලංගොඩ ප්\u200dරධාන මහෙස්ත්\u200dරාත් හමුවට ඉදිරිපත් කිරීමෙන් පසු වරද පිළිගෙන ඇති අතර එහිදී ඔවුන් ඇප මත මුදා හැරීමට අධිකරණය නියෝග කර තිබේ.\n\nසිද්ධිය සම්බන්ධයෙන් වැඩිදුර පොලිස් පරීක්ෂණ ක්\u200dරියාත්මකය.   ', 'වෛද්\u200dයවරයෙකු ලෙස පෙනී සිටිමින් විවිධ පුද්ගලයින්ගෙන් මුදල් වංචා කිරීමේ සිද්ධියකට සම්බන්ධ සැකකරුවන් දෙදෙනෙකු පොලිස් විශේෂ කාර්යාංශය මගින් අත්අඩංගුවට ගෙන තිබේ.\nව්\u200dයාජ වෛද්\u200dයවරයා ලෙස පෙනී සිටි පුද්ගලයා හා ඊට ආධාර අනුබල ලබාදුන් තවත් පුද්ගලයෙකු කෑගල්ල ප්\u200dරදේශයේ දී පොලිස් විශේෂ කාර්යාංශයේ නිලධාරීන් විසින් අත්අඩංගුවට ගෙන ඇති බව පොලිස් මාධ්\u200dය ප්\u200dරකාශක කාර්යාලය පැවසීය.\nඅදාළ සැකකරු අම්පාර ප්\u200dරදේශයේ රජයේ රෝහලක සේවය කරන වෛද්\u200dයවරයෙකු ලෙස පෙනී සිටිමින් මෝටර් රථයක් හා යතුරුපැදියක් අලෙවිකිරීමට ඇති බවට වෙබ් අඩවි කිහිපයක දැන්විම් පළ කර ඇත.\nඑම මෝටර් රථයේ සහ යතුරුපැදියේ වටිනාකම වෙළෙඳපොළ වටිනාකමට වඩා අඩු වටිනාකමක් දක්වා ගැණුම්කරුවන්ට 078-2535197 දරන දුරකථන අංකය ඔස්සේ සම්බන්ධ විය හැකි බවත් පසුව එම අංකය ඔස්සේ සම්බන්ධ වන පුද්ගලයන්ට අදාළ මෝටර් රථය හා යතුරු පැදිය මොණරාගල ප්\u200dරදේශයේ ඇති බවත් එම වාහන සඳහා මේ වන විටත් කිහිපදෙනෙකු ඉල්ලීම් කර ඇති බවත් ගැණුම්කරුවන්ට දැනුම් දී ඇත.\nඒ අනුව, ජංගම දුරකථන හරහා ගෙවීම් සිදුකළ හැකි මාධ්\u200dයයක් ඔස්සේ 077-3287178 දරන දුරකථන අංකයට ඒ සඳහා අත්තිකාරම් මුදල් ලබාදෙන ලෙස පවසා එම සැකකරුවන් විසින් විවිධ පුද්ගලයින්ගෙන් මුදල් වංචා කර ඇති බව අනාවරණය වී තිබේ.\nසිද්ධිය සම්බන්ධයෙන් ලද පැමිණිලි මත සිදුකළ විමර්ශනවලදී අදාළ සැකකරුවන් අත්අඩංගුවට ගෙන ඇති අතර ඔවුන් සතුව තිබී ජංගම දුරකථන 7ක්, සිම්පත් 18ක්, පරිගණකයක්, ඩොංගල් 2ක්, පෙන්ඩයිව් 1ක් සහ රවුටර් 1ක් සොයාගෙන තිබේ\nඑම සැකකරුවන්ට එරෙහිව කොහුවල, අතුරුගිරිය හා මිනුවන්ගොඩ යන පොලිස් ස්ථාන වෙත පුද්ගලයින් තිදෙනෙකු විසින් පැමිණිලි ඉදිරිපත් කර ඇති බව පොලීසිය පවසයි.\nමේ අතර ඉහත සඳහන් අංකයේ ඔස්සේ යම් පුද්ගලයෙකු ජංගම දුරකථන හරහා ගෙවීම් සිදුකළ ඇත්නම් හෝ එම වංචාවට හසුවී ඇත්නම් ළඟම ඇති පොලිස් ස්ථානය වෙත ගොස් ඒ සම්බන්ධව පැමිණිලි කරන ලෙස පොලීසිය මහජනතාවගෙන් ඉල්ලා සිටී.', '', 'මහජන අයිතීන් සුරැකීමේ සංවිධානයේ කැඳවුම්කරු අසේල සම්පත් ඊයේ ( 15) රාත්\u200dරියේ අත්අඩංගුවට ගෙන තිබේ. \nඔහු කළා යැයි කියන වංචාවක් සම්බන්ධයෙන් ඇති වූ ආරවුලක් දුරදිග යෑමෙන් එම අත්අඩංගුවට ගැනීම සිදුව ඇති බව වාර්තා විය.\nලෝක අහාර දිනය සැමරීමට පාරිභෝගික අයිතීන් වෙනුවෙන් පෙනීසිටින සංවිධාන සූදානම්ව සිටියදී මෙම අත්අඩංගුවට ගැනීම සිදුකර ඇති බවටත් මේ වනවිට ඔහු පිළියන්දල පොලීසියේ රඳවාගෙන ප්\u200dරශ්න කරන බවටත් සමාජ මාධ්\u200dය ඔස්සේ පැතිර යන ආරංචිය පිළිබඳ “අද දෙරණ“ ගල්කිස්ස කොට්ඨාස භාර ජ්\u200dයෙෂ්ඨ පොලිස් අධිකාරි රොහාන් ප්\u200dරේමරත්න මහතාගෙන් විමසීමක් කළේය. \nඑහිදී අනාවරණය වූයේ, මොහු වසර 3ක පමණ කාලයක් කුලී පදනම මත සිටි නිවසේ මාස කිහිපයක් ජල හා විදුලි බිල්පත් නොගෙවා නිවස භාර දී ඇති බවය.\nනිවෙස් හිමි කාන්තාව පසුව එම නිවස වෙනත් අයෙකුට කුළියට දී ඇති අතර හිඟ ගාස්තු නිසා විදුලිබල මණ්ඩලය විසින් නිවසේ විදුලිය විසන්ධි කිරීමට පැමිණ ඇත.\nපසුව නිවෙස් හිමි කාන්තාව ඇයගේ පුත්\u200dරයාද සමග අසේල සම්පත් දැන් සිටින නිවසට ගොස් මේ බව දැනුම් දී හිඟ ගාස්තු ගෙවන ලෙස ඉල්ලා ඇත. \nමෙහිදී කුපිත වූ අසේල සම්පත් අදාළ කාන්තාවට හා පුත්\u200dරයාට පරුෂ වචනයෙන් බැනවැදී පහරදී ඇත.\nපසුව අසේල සම්පත් 119 පොලිස් හදිසි ඇමැතුම් අංශය අමතා තමන්ගේ නිවසට බලහත්කාරයෙන් ඇතුළු වූ පිරිසක් තමන්ට පහර දෙන බවට ව්\u200dයාජ පැමිණිල්ලක් සිදුකර තිබේ.\n119 පොලිස් හදිසි ඇමැතුම් අංශය ඇමතීමෙන් පසු පොලිස් නිලධාරීන් අසේල සම්පත්ගේ නිවසට ගොස් ඇති අතර පැමිණිල්ල විභාග කිරීමට දෙපාර්ශ්වයටම පොලීසියට පැමිණෙන ලෙස දැනුම් දී තිබූ බව ගල්කිස්ස කොට්ඨාස භාර ජ්\u200dයෙෂ්ඨ පොලිස් අධිකාරි රොහාන් ප්\u200dරේමරත්න මහතා පැවසීය.\nමෙහිදී පොලිස් නිලධාරීන්ගේ ඉල්ලීම ප්\u200dරතික්ෂේප කළ අසේල සම්පත් පොලිස් නිලධාරීන්ට ද බැනවැදී නිවස තුළට ගොස් දොර වසාගෙන තිබේ.\nපසුව ගල්කිස්ස කොට්ඨාස අපරාධ විමර්ශන ඒකකය විසින් සාපරාධී බලහත්කාරය හා පොලිස් අණට කීකරු නොවීම යන චෝදනා යටතේ අසේල සම්පත්ව අත්අඩංගුවට ගැනීමට කටයුතු කළ බව ගල්කිස්ස කොට්ඨාස භාර ජ්\u200dයෙෂ්ඨ පොලිස් අධිකාරි රොහාන් ප්\u200dරේමරත්න මහතා වැඩිදුරටත් පැවසීය.', 'කරන්දෙණිය , මහඒදණ්ඩ මංසන්ධියේ දී සිදුවු රිය අනතුරකින් උසස් පෙළ විභාගයට යමින් සිටි ශිෂ්\u200dයාවක් බරපතළ තුවාල ලබා තිබේ.\nමාර්ගයේ වම්පසින් ගමන් කරමින් සිටි අදාළ සිසුවිය පිටුපසින් පැමිණි පෞද්ගලික බස් රථයක ගැටී එම අනතුර සිදුව ඇත.\nඅනතුරින් බරපතළ තුවාල ලැබු සිසුවිය ඇල්පිටිය මුලික රෝහලට ඇතුළත් කර ඇතැයි “අද දෙරණ“ වාර්තාකරු පැවසීය.\nඅම්බලන්ගොඩ සිට ඇල්පිටිය බලා ධාවනය කළ පෞද්ගලික බස් රථය මහඒදණ්ඩ මංසන්ධියේ නතර කිරීමට යෑමේ දී මෙම අනතුර සිදුව තිබේ.\nඑහිදී දැරියගේ පාදයක් බස් රථයේ රෝදයට යටවීමෙන් බරපතළ තුවාල සිදුව ඇත.\nඅද (14) උදෑසන 8.10ට පමණ එම අනතුර සිදුවන අයුරු මාර්ගය අසල වු සීසීටීවි කැමරාවක ද සනිටුහන්ව තිබේ.\nඅනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර, වැඩිදුර විමර්ශන කරන්දෙණිය පොලීසිය සිදුකරයි.\nඅනතුරට ලක්ව ඇත්තේ කරන්දෙණිය දූරවත්ත ප්\u200dරදේශයේ පදිංචි කරන්දෙණිය මහා විද්\u200dයාලයේ සිසුවියකි.', 'නිරෝධායනය මධ්\u200dයස්ථානයක් වෙත යොමු කර සිටි පිරිසකගේ නිවසකට රාත්\u200dරී කාලයේ සොරුන් පිරිසක් ඇතුළු වී ඇති පුවතක් නාරම්මල, මැටිවලගෙදර ප්\u200dරදේශයෙන් වාර්තා වේ.\nඉකුත් 5 වන දින කොවිඩ් ආසාදනය වු බවට සැකපිට 42 හැවිරිදි කාන්තාවක් හඳුනා ගෙන ඇති අතර, ඒ අනුව ඇයගේ පවුලේ ඥාතීන් නිරෝධායන මධ්\u200dයස්ථානයක් වෙත රැගෙන ගොස් තිබේ.\nඊයේ (13) රාත්\u200dරී කාලයේ දී සුනඛයන්ගේ කෑ ගසන හඬක් ඇසීමත් සමග ප්\u200dරදේශවාසීන් ඒ පිළිබඳව සොයා බැලීමේ දී නිවසේ පිටුපස දොර කඩා සොරුන් නිවසට ඇතුළු වී ඇති බවට අනාවරණය වී ඇත.\nනාරම්මල පොලීසිය වැඩිදුර විමර්ශන සිදුකරයි.', 'මිහින්තලය ප්\u200dරදේශයේ නිවසක් තුළ ගෙල කපා ඝාතනය කළ කාන්තාවකගේ සිරුරක් සහ ගෙල වැලලාගෙන මියගොස් සිටි පුද්ගලයෙකුගේ මළ සිරුරක් සොයාගෙන තිබේ.\nමිහින්තලය පොලීසියට ලද තොරතුරක් මත අදාළ මළ සිරුරු සොයාගත් බව පොලිස් මාධ්\u200dය ප්\u200dරකාශක කාර්යාලය පැවසුවේය.\nමියගොස් ඇති පුද්ගලයා අදාළ කාන්තාවගේ ගෙල කපා ඝාතනය කර ඔහු ද ගෙල වැලලාගෙන සියදිවි හානි කර ගෙන ඇති බව පොලීසිය සිදුකළ මූළික විමර්ශනවලදී අනාවරණය වී ඇත.\nමෙලෙස මියගොස් ඇත්තේ 48 හැවිරිදි මිහින්තලය ප්\u200dරදේශයේ පදිංචි තිදරු මවක් සහ ගලෙන්බිඳුනුවැව ප්\u200dරදේශයේ පදිංචි 57 හැවිරිදි ව්\u200dයාපාරිකයෙකි.\nපොලීසිය පැවසුවේ මොවුන් දෙදෙනා අතර අනියම් සම්බන්ධතාවයක් තිබු බවට තොරතුරු හෙළි වී ඇති බවය.\nමෙම පුද්ගලයා අදාළ කාන්තාවගේ නිවසේ කාමරයක කුලීයට තාවකාලිකව නවාතැන් ගෙන සිටි පුද්ගලයෙක් බවද වාර්තා වේ.\nමෘත ශරීර අනුරාධපුර රෝහලේ තැන්පත් කර ඇති අතර මිහින්තලය පොලීසිය වැඩිදුර විමර්ශන සිදුකරයි.', 'හෙරොයින් මත්කුඩු සහ ඖෂධ පෙති වර්ග අලෙවි කිරීමේ ජාවාරමක නිරත කාන්තාවක් ඇතුළු පුද්ගලයින් සිව්දෙනෙක් ගලේවෙල ප්\u200dරදේශයේ දී අත්අඩංගුවට ගෙන තිබේ.\nයුද හමුදා නිල ඇඳුමට සමාන ඇඳුමකින් සැරසී ඉතා සූක්ෂම ලෙස ගලේවෙල, දේවහුව, දඹුල්ල, තලකිරියාගම,  කුරුණෑගල, මැල්සිරිපුර ආදී ප්\u200dරදේශවලට හෙරොයින් මත්කුඩු සහ මත්ලෝලීන් සඳහා බටහිර ඖෂධ පෙති අලෙවි කර ඇතැයි මාතලේ කොට්ඨාස අපරාධ විමර්ශන ඒකකයට ලද තොරතුරක් මත මෙම වැටලීම සිදුකර ඇත.\nඑහිදී ගලේවෙල, දේවහුව ප්\u200dරදේශයේ දී කාන්තාවක සහ තරුණයෙක් සැකපිට අත්අඩංගුවට ගෙන තිබේ. \nඑසේ අත්අඩංගුවට ගෙන ඇත්තේ නැන්දම්මා සහ බෑනා වන බවත්\u200d, එම පුද්ගලයා ‘බෝතල් සම්පත්‘යන අනුවර්ථ නාමයෙන් හඳුන්වනු ලබන බවත් පොලීසිය පවසයි.\nඔවුන් සතුව තිබී හෙරොයින් මිලිග්\u200dරෑම් හතරකට ආසන්න ප්\u200dරමාණයක් සොයාගත් බව පොලීසිය සඳහන් කරයි.\nඔහුගෙන් කරන ලද ප්\u200dරශ්න කිරීම්වලදී ‘බෝතල් සම්පත්‘ නැමැති පුද්ගලයාගේ සහෝදරයෙකු ගලේවෙල රෝහල පිටුපස ප්\u200dරදේශයේ දී අත්අඩංගුවට ගෙන තිබේ.\nඑම පුද්ගලයා ළඟ තිබී හෙරොයින් පැකට් කිහිපයක් සොයා ගෙන ඇති අතර ඔහුගෙන් කළ ප්\u200dරශ්න කිරීම්වලදී තවත් ඥාති සහෝදරයෙක් පොලීසිය විසින් අත්අඩංගුවට ගෙන ඇත.\nඔහු ළඟ තිබී යුද හමුදා නිල ඇඳුම් කට්ටලයක්, හෙරොයින් මත්කුඩු සහ මත්ලෝලීන් සඳහා අලෙවි කරන බටහිර ඖෂධ පෙති රැසක් සොයා ගත් බව කොට්ඨාශ අපරාධ විමර්ශන ඒකකය සඳහන් කරයි.\nමෙම සැකකරු යුද හමුදාවේ සේවය කරන අයෙකු බවත් මේ වන විට වෛද්\u200dය ප්\u200dරතිකාර සඳහා පැමිණ නිවසේ රැඳී සිටින බවත් ප්\u200dරශ්න කිරීම්වලදී හෙළි වී තිබේ. ', 'කුරුණෑගල - මීගමුව ප්\u200dරධාන මාර්ගය ආසන්නයේ පන්නල, විරිදියාවත්ත ප්\u200dරදේශය ආසන්නයේ දී අද (12) උදෑසන කාන්තාවක් තියුණු ආයුධයකින් පහර දී ඝාතනය කර තිබේ.\nඑසේ ඝාතනය වී ඇත්තේ එම ප්\u200dරදේශයේ රාජ්\u200dය බැංකුවක පිරිසිදු කිරීමේ සේවිකාවක් ලෙස සේවය කළ දෙදරු මවකි.\nඑම කාන්තාව ස්වාමියාගෙන් දික්කසාද වී දරුවන් සමග තනිව ජීවත්ව ඇති අතර, ඝාතනය සිදුකළ බවට සැකකරන දික්කසාද සැමියා නිතර ඇයට පහර දී කරදර කර ඇතැයි වාර්තා වේ.\nඒ හේතුවෙන් ඝාතනයට ලක්වු කාන්තාව පන්නල පොලීසියේ පැමිණි කිහිපයක් කර ඇති අතර, එයට උරණ ව සිටි එම පුද්ගලයා අද උදෑසන ඝාතනයට ලක්වු කාන්තාව රැකියාවට යන අතර මඟ රැක සිට මෙම ඝාතනය සිදුකර ඇත.\nඝාතනයට ලක්වු කාන්තාව සමග මාර්ගයේ ගමන් කරමින් සිටි කාන්තාවක් පවසා සිටියේ, පවුල් ආරවුලක් නිසා තමා ඉදිරියට ගිය බවත් මද දුරක් ගොස් හැරී බලන විට ලේ තවරා ගෙන තම මිතුරිය බිම ඇදවැටී සිටි බවත්ය.\nසැකකරු මේ වන විට ප්\u200dරදේශයෙන් පළා ගොස් ඇති අතර, සැකකරු අත්අඩංගුවට ගැනීමට පන්නල පොලීසිය විමර්ශන ආරම්භ කර තිබේ.', '2008 වසරේ මාර්තු 19 දින මාලඹේ බස් නැවතුම්පොළ ඉදිරිපිටදී පුද්ගලයෙකුට තියුණු ආයුධ වලින් පහරදී ඝාතනය කර සැඟව සිටි පුද්ගලයෙකුව වසර 12කට පසු තලංගම පොලීසිය විසින් ඊයේ (11) අත්අඩංගුවට ගෙන තිබේ.\n\nසැකකරු අනුරාධපුරය ප්\u200dරදේශයේ සැඟව සිට ඇති අතර පසුව මාලඹේ ප්\u200dරදේශයට අවස්ථා කිහිපයකදී පැමිණ ඇති බවට ලැබුණු තොරතුරකට අනුව සිදුකළ විමර්ශනයකදී මෙලෙස අත්අඩංගුවට ගෙන ඇත.\n\nකඳනආරච්චිගේ දොන් ප්\u200dරියන්ත අශෝක නමැති මෙම සැකකරු  මාලඹේ බස්නැවතුම් පොළ අසල ත්\u200dරීරෝද රථ රියදුරෙකු ලෙස එම කාලයේදී කටයුතු කර තිබේ.\n\nඝාතනයට ලක් වූ තැනැත්තා ඇඹිලිපිටිය ප්\u200dරදේශයේ පදිංචිකරුවෙකු වන අතර ඔහු ද එම ස්ථානයේ  ත්\u200dරීරෝද රථ රියදුරෙකු ලෙස සේවය කර ඇත.\n\nබහින් බස් වීමක් දුරදිග යාමෙන් එම ඝාතනයට සිදු කර ඇති බව වාර්තා වේ.\n\nසැකකරු අද  (12) දින කඩුවෙල මහෙස්ත්\u200dරාත් අධිකරණයට ඉදිරිපත් කර ඇත.', 'මනුසත් දෙරණ ක්\u200dරියාත්මක කරන "බසයෙන් අනාගතයට වැඩසටහන" යටතේ දුෂ්කර පාසල් වෙත පුස්තකාල බස් රථ ලබාදීමේ පළමු අදියර පසුගියදා මහනුවර දිස්ත්\u200dරික්කයෙන් ආරම්භ වු අතර ඒ අනුව නාවලපිටිය දොළොස්බාගේ කනිෂ්ඨ විද්\u200dයාලයේ දරුවන් වෙනුවෙන් පුස්තකාල බස් රථයක් ලබා දී ඇත.\n\nබස් රථය පාසල වෙත රැගෙන යන අතරතුර කඩවත, වරකාපොළ, කෑගල්ල, පේරාදෙණිය සහ  ගම්පොළ මහජන පුස්තකාල අසල රැස්ව සිටි ජනතාවද "බස් පුස්තකාලය" වෙත පොත් පරිත්\u200dයාග කළේය.\n\nපුස්තකාල පහසුකම් නොමැති දිවයිනේ සෑම දිස්තික්කයක්ම ආවරණය වන පරිදි බස්  පුස්තකාල 25 ක් දරුවන් වෙනුවෙන් ලබාදීමට මනුසත් දෙරණ සුදානමින් සිටී.\n\nSLT සහ මොබිටෙල් ආයතන බස් රථ 20 ක් සඳහා අනුග්\u200dරහය සැපයීමත් විශේෂත්වයකි. ', 'ශ්\u200dරී ලංකාවේ නව මහා භාරකාරවරයා ලෙස නීතිඥ ගනේෂ් ආර්.ධර්මවර්ධන මහතා පත් කර තිබේ.\n\nඅධිකරණ අමාත්\u200dය අලි සබ්රි මහතා විසින් අද (12) අධිකරණ අමාත්\u200dයාශයේ දී ඊට අදාළ පත්වීම් ලිපිය ලබාදීම සිදුවිය.\n\nනීතිඥ වරයෙකු ලෙස වසර 25 ක පළපුරුද්දක් ඇති ගනේෂ් ආර්.ධර්මවර්ධන මහතා ශ්\u200dරී ලංකාවේ නියෝජ්\u200dය මහා භාරකාර ලෙස\nහා ශ්\u200dරී ලංකාවේ මහාභාරකාර තැනගේ නීති උපදේශක ලෙස කටයුතු කර ඇත.\n\nඅල්ලස් හෝ දුෂණ චෝදනා විමර්ශන කොමිෂන් සභාවේ අධ්\u200dයක්ෂ ජනරාල්වරයා ලෙස හා අග්\u200dරාමාත්\u200dය අතිරේක ලේකම් (නීති ) තනතුරේ ද නීතිඥ ගනේෂ් ආර්. ධර්මවර්ධන මහතා කටයුතු කර තිබේ.\n ', 'හම්බන්තොට ගොන්නොරුව මාර්ගයේ කැලණිගම වැව ආසන්නයේ දී වනඅලියෙකු මෝටර් රථයකට පහර දී පෙරළන වීඩියෝවක් “අද දෙරණ“ට ලැබී තිබේ.\nමසක පමණ කාලයක සිට තුවාල ලබා රෝගාතුරව සිට ඇති එම වනඅලියා, වනජීවී නිලධාරීන් විටින් විට ප්\u200dරතිකාර ලබාදෙමින් සිට ඇතැයි ප්\u200dරදේශවාසීහු පවසති.\nකෙසේ නමුත් මාර්ගයේ ධාවනය වු මෝටර් රථයේ සිටි පිරිස අලියා දුටු විගස වාහනයෙන් බැස අසල වු වෙනත් වාහනයකට නැග තිබේ.\nමද වේලාවක් මෝටර් රථය අසල රැඳී සිටි වන අලියා හොඩයෙන් මෝටර් රථය පෙරළා දමා ඉවත්ව ගොස් ඇත.', 'ශිෂ්\u200dයත්ව විභාගයට පෙනී සිටි දරුවෙක් මුහුණ පෑ සංවේදී පුවතක් ඇල්පිටිය, කරන්දෙනිය ප්\u200dරදේශයෙන් "අද දෙරණට" වාර්තා විය.\nඅද (11) විභාගයට පෙනී සිටි කවීෂ චතුරංග සිසුවාගේ මව පිළිකා රෝගයකින් පීඩා විඳිමින් සිට ඊයේ (10) මිය ගිය අතර මවගේ අභාවය පිළිබඳ තොරතුරු දරුවාගෙන් වසන් කළ ඥාතීන් ඔහුව අසල්වැසි නිවසක රඳවා සිට තිබුණි.\nපසුව අද උදෑසන සිසුවා ඔහුගේ පියා විසින් අදාළ විභාග මධ්\u200dයස්ථානය වෙත රැගෙන ගොස් ඇත.\nවිභාගයට පෙනී සිටිමෙන් පසු ඔහුගේ පංති භාර ගුරුතුමිය දරුවාව ඔහුගේ නිවස වෙත රැගෙන ආවේ මියගිය මවගේ දේහයට අවසන් ගෞරව දැක්වීම සඳහාය.', 'පන්නල, කැලණියමුල්ල, ඉන්ගරදවුල මංසන්ධියේදී ඊයේ (08) පස්වරු 3ට පමණ තියුණු ආයුධයකින් පහර දී 29 හැවිරිදි තරුණයෙකු ඝාතනය කර තිබේ.\nඝාතනය සිදුකරන ආකාරය සී.සී.ටී.වී කැමරාවක එලෙස සටහන්ව තිබුණි.\nඝාතනයට ලක්වූ පුද්ගලයා සහ ප්\u200dරධාන සැකකරු යන දෙදෙනාම මත්ද්\u200dරව්\u200dය ජාවාරමේ නිරතව සිට ඇති අතර, ඒ සම්බන්ධයෙන් හටගත් සිදුවීමක් මුල්කරගෙන දුරකථන ඇමතුමක් දී මියගිය පුද්ගලයාව එම ස්ථානයට ගෙන්වාගෙන එම ඝාතනය සිදුකර ඇති බවට මූලික විමර්ශනවලින් අනාවරණය වී තිබේ.\nසී.සී.ටී.වී. දර්ශන මඟින් සැකකරුවන් හඳුනාගෙන ඇති අතර, ඔවුන් ප්\u200dරදේශයෙන් පළාගොස් ඇති බවත් ඔවුන් අත්අඩංගුවට ගැනීමට විමර්ශන කණ්ඩායම් 2ක් යොදවා ඇති බවත් පොලීසිය පැවසීය.', 'කෑගල්ල-කොළඹ විකල්ප මාර්ගයේ දී සිදුවූ අනතුරකින් 18 හැවිරිදි තරුණයෙක් ජීවිතක්ෂයට පත්ව තිබේ.\nඊයේ (05) රාත්\u200dරී 11.00ට පමණ එම අනතුර සිදුව ඇති බව පොලීසිය පවසයි.\nකරඬුපන දෙසට ධාවනය වූ යතුරුපැදියක් පැදිකරුට පාලනය කර ගත නොහැකිව එම දිශාවටම ධාවනය වූ ත්\u200dරීරෝද රථයක පිටුපස ගැටී එම අනතුර සිදුව ඇති බව වාර්තා වේ.\nඅනතුරින් බරපතළ තුවාල ලැබූ යතුරුපැදිකරු හා පසු පැදිකරු කෑගල්ල රෝහලට ඇතුළත් කිරීමෙදී, පසු පැදිකරු මියගොස් ඇත.\nඑලෙස මියගොස් ඇත්තේ 18 හැවිරිදි මඩවත්ත, කෑගල්ල ප්\u200dරදේශයේ පදිංචිකරුවෙකි.\nමිය ගිය පුද්ගලයාගේ මෘත ශරීරය කෑගල්ල රෝහලේ මෘත ශරීරාගාරයේ තැන්පත් කර ඇති අතර අනතුර සම්බන්ධයෙන් ත්\u200dරීරෝද රථ රියදුරු අත්අඩංගුවට ගෙන ඇත.', 'අනුරාධපුර ප\u200d්\u200dරධාන මහෙස්ත\u200d්\u200dරාත් අධිකරණයට හෙරෝයින් පැකට් 31ක් රැගෙන ආ කාන්තාවක් අත්අඩංගුවට ගෙන තිබේ.\nඅද (05) පෙරවරුවේ එම සැකකාරිය අත්අඩංගුවට ගෙන ඇත්තේ, අනුරාධපුර ප\u200d්\u200dරධාන මහෙස්ත\u200d්\u200dරාත් අධිකරණයේ ප\u200d්\u200dරධාන පිවිසුම් දොරටුවේ සිටි පොලිස් නිලධාරිණියන් පිරිසක් විසිනි.\nදැනට රක්ෂිත බන්ධනාගාර ගතකර සිටින ඇයගේ සැමියා අනුරාධපුර ප\u200d්\u200dරධාන මහෙස්ත\u200d්\u200dරාත් අධිකරණය වෙත රැගෙන එන අවස්ථාවේදී ඔහුට ලබාදීම සඳහා එම හෙරෝයින් පැකට් 31ක රැගෙන ආ බව මූලික ප\u200d්\u200dරශ්ණ කිරීම්වලදී සැකකාර කාන්තාව පවසා ඇති බව වාර්තා වේ.\nසැකකාර කාන්තාව අනුරාධපුර තිබිරිකඩවල පදිචිංකාරියක බව අනුරාධපුර පොලීසිය පවසයි. සිද්ධිය සම්බන්ධයෙන් වැඩිදුර පරීක්ෂණ අනුරාධපුර පොලීසිය විසින් සිදුකරයි.\n ', 'අනුරාධපුර - තන්තිරිමලේ මාර්ගයේ තුප්පිටියාව ප්\u200dරදේශයේ දී සිදුවූ අනතුරකින් 15 හැවිරිදි පාසල් සිසුවියක් ජීවිතක්ෂයට පත්ව තිබේ.\nඊයේ (04) පෙරවරු 8.45ට පමණ එම අනතුර සිදුව ඇති බව “අද දෙරණ“ වාර්තාකරු පැවසීය.\nඑම අනතුරින් මිය ගොස් ඇත්තේ එච්. පී. නදීශා කුමාරි නැමැති තන්තිරිමලේ ධර්මපාල විද්\u200dයාලයේ 11 වසරේ ඉගෙනුම ලැබූ ශිෂ්\u200dයාවකි.\nඉදිරියේදී පැවැත්වීමට නියමිත සාමාන්\u200dය පෙළ විභාගය සඳහා භාරහාර වීමට ඊයේ ධර්මපාල විද්\u200dයාලයේ සිසු සිසුවියන් සහ ගුරුවරුන් ශ්\u200dරීමහා බෝ සමිඳුන් වැඳ පුදා ගෙන ඒම සඳහා බස් රථයකින් යෑමට සූදානම් වී ඇත.\nඑහිදී, ගුරුවරු හා සිසු සිසුවියන් පැමිණි බස් රථයට ඇගේ නිවස ඉදිරිපිට දී එම සිසුවිය ගොඩව වී ඇති අතර සිසුවියට තම මවට වදින්නට අමතකවීම නිසා නැවත බසයෙන් බැස නිවස වෙත යාමට පාර මාරුවන අවස්ථාවේදී කුඩා ලොරි රථයක ගැටී එම අනතුර සිදුව තිබේ.\nඅනතුරෙන් බරපතළ තුවාල ලැබූ සිදුවිය ඇලයාපත්තුව ප්\u200dරාදේශීය රෝහලට ඇතුළත් කිරීමෙන් අනතුරුව මියගොස් තිබේ.\nඅනතුර සම්බන්ධයෙන් කුඩා ලොරි රථයේ රියදුර අත්අඩංගුවට ගෙන ඇති අතර තන්තිරිමලේ පොලීසිය වැඩිදුර විමර්ශන සිදුකරයි.\n ', "නවගත්තේගම රඹකනයාගම ඇතුළු ප්\u200dරදේශ රැසක ජනතාව භීතියට පත්කරමින් පිඩාකාරි ලෙස සැරිසරමින් සිටි 'කන්කොටා' නැමති වනඅලියා වනජීවි නිලධාරීන් විසින් අල්ලාගෙන තිබේ.\n\nපුත්තලම සහකාර වනජීවි අධ්\u200dයක්ෂ එරන්ද ගමගේ මහතා පවසා සිටියේ හොරොව්පතාන අලි රැඳවුම් මධ්\u200dයස්ථානය වෙත එම වනඅලියාව රැගෙන ගිය බවය.\n\nමෙම 'කන්කොටා' නැමති වනඅලියා රඹකනයාගම පුද්ගලික ඉඩමක වගා ලිඳකට වැටී සිටියදී අල්ලා ගෙන තිබුණි.\n\nවයස අවුරුදු 35 ක උස අඩි නවයකට ආසන්න මෙම සද්ධන්තයා කලක පටන් ප්\u200dරදේශ රැසක ගම්වාසීන් භීතියට පත් කරමින් නිවාස සහ වගාවන් රැසක් විනාශ කර තිබේ. \n ", 'නීතිවිරෝධී ලෙස ගිනි අවි නිෂ්පාදනය කළ සැකකරුවෙකු හුංගම පොලිස් ස්ථානයේ නිලධාරින්ට ලද තොරතුරක් මත ඊයේ (04) චේතියගිරි ප්\u200dරදේශයේදී සිදුකළ වැටලීමකදී අත්අඩංගුවට ගෙන ඇත.\n\nසැකකරු සතුව තිබී බෝර 12 වර්ගයේ ගිනි අවියක්, මෙරට නිෂ්පාදිත ගිනි අවි 11ක්, බෝර 12 වර්ගයේ ජීව පතරොම් 7ක්, බෝර 12 වර්ගයේ හිස් පතරොම් කොපු 15ක්, ඊයම් කූරු 13ක්, ඊයම් කැට 33ක්, අහස්කූරු 10ක්, කැප් රෝල් 1ක් සහ යකඩ කේබල් 14ක් පොලිස් බාරයට ගෙන ඇත.\n\nඅත්අඩංගුවට ගත් සැකකරු වයස අවුරුදු 59ක් වු බටඅත, චේතියගිරි ප්\u200dරදේශයේ පදිංචිකරුවෙකි.\n\nසැකකරු අද (05) අඟුණකොළපැලැස්ස මහෙස්ත්\u200dරාත් අධිකරණයට ඉදිරිපත් කිරීමට නියමිතය.', 'මහිංයගනය නගරය ආසන්නයේ ඇති ගම්මාන කිහිපයකට වන අලි රංචුවකින් දැඩි පීඩා එල්ල වී තිබේ.\n21 දෙනෙකුගෙන් පමණ සමන්විත මෙම වන අලි රංචුව හේතුවෙන් සොරබොර, මීගහපිටිය, ගඟේයාය, ගුරු මඩ ආදී ගම්මාන මෙලෙස පීඩාවට ලක්ව ඇත.\nදහවල් කාලයේ දී මහවැලි ගඟට වී සිටින එම අලි රංචුව රාත්\u200dරී කාලයේ දී ගම් වැදී වගාවන් හා නිවාස විනාශ කර දමන බව ප්\u200dරදේශවාසීහු පවසති.\nඑම අලි රංචුව මහියංගනය නගරය හරහා ගමන් කරන ආකාරය “අද දෙරණ“ කැමරාවේ ද සනිටුහන්ව ඇත.\nපසුගිය කාලය තුළ මහියංගනය කලාපයේ නිවාස 40කට පමණ ආසන්න ප්\u200dරමාණයකට වන අලීන් හානි සිදුකර ඇතැයි ද වාර්තා වේ.\nමහියංගනය රජමහා විහාරය තුළට පැමිණි වන අලියෙක් එහි සැරිසරන ආකාරය එහි වු සීසීටීවි කැමරාවක මෙලෙස සනිටුහන්ව තිබේ.', 'ඊයේ (01) දිනට යෙදුණු ලෝක ළමා දින සැමරුමට සමගාමීව මැදිරිගිරිය සිරිමාවෝ බණ්ඩාරනායක  ප්\u200dරාථමික විදුහලට සුහුරු පන්ති කාමරයක් නොමිලයේ ලබාදීම “මනුසත් දෙරණ“ විසින් සිදුකළේය.\nඒ, මනුසත් දෙරණ මගින් දුෂ්කර පාසල් ඉලක්ක කරගෙන ක්\u200dරියාත්මක කරන සුහුරු පන්ති කාමර ලබා දීමේ වැඩසටහනේ පළමු අදියර ලෙසය.\nධාවනයෙන් ඉවත් කළ බස් රථ පුස්තකාල ලෙස ප්\u200dරතිනිර්මාණය කර, පුස්තකාල පහසුකම් නොමැති පාසල් වෙත ප්\u200dරදානය කිරීම සඳහා ඇරඹණු  \'\'බසයෙන් අනාගතයට\'\' වැඩසටහනට සමගාමීව දුෂ්කර පාසල් වෙත සුහුරු පන්ති කාමර ලබාදීමේ වැඩසටහන “මනුසත් දෙරණ“ විසින් ක්\u200dරියාත්මක කරනු ලබයි.\nඑහි පළමු අදියර යටත් ජනාධිපතිවරයා විසින් පළමු "බස් පුස්තකාලය" ප්\u200dරධානය කළ මැදිරිගිරිය සිරිමාවෝ බණ්ඩාරනායක ප්\u200dරාථමික විදුහලට එලෙස සුහුරු පන්ති කාමරක් ලබා දීම මනුසත් දෙරණ විසින් සිදුකළේය.\nඑම සුහුරු පන්ති කාමරයේ ඉගැන්වීම් කටයුතු ලෝක ළමා දිනයට අනුගාමීව ඊයේ ඇරඹුණු අතර ඊට හිඟුරක්ගොඩ අධ්\u200dයාපන කලාප අධ්\u200dයක්ෂකවරිය සහ දෙරණ මාධ්\u200dය ජාලයේ සභාපති දිලිත් ජයවීර මහතා එක්ව සිටියහ.\n ', 'වසර 15ට පෙර ජනතාවගෙන් පිරී ඉතිරී ගිය දොළුකන්ද ආරණ්\u200dය සේනාසනයේ අද පවතින්නේ දැඩි පාළු ස්වභාවයකි.\nපාර්ශව කිසිවෙකුගේ අවධානයට ලක්නොවීම මීට හේතුව බව දොළුකන්ද ආරණ්\u200dය සේනාසනයේ විහාරාධිපති පූජ්\u200dය වේදිනියේ නන්දසීල හිමි පවසති. \nදොළුකන්ද ආරණ්\u200dය සේනාසනය පිහිටා තිබෙන්නේ වයඹ පළාතේ, කුරුණෑගල දිස්ත්\u200dරික්කයෙය.\nකලකට පෙර මෙරට ජනතාව වැල නොකැඩී මෙම සේනාසනයට පැමිණි බව විහාරාධිපති හිමියන් පැවසීය.\nඒ දොළුකන්දේ ජලය පානය කිරීමෙන් ලෙඩ රෝග සුව වන බවට විශ්වාස කරමිනි.\nනමුත්, අද වන විට දොළුකන්දේ පවතින්නේ පාළු ස්වභාවයකි.\nචතුර අල්විස් - ලෙඩ රෝග සුවකරන්න ආපු පිරිස් ඇයි දැන් එන්නේ නැත්තේ ?\nදොළුකන්ද ආරණ්\u200dය සේනාසනයේ ආරණ්\u200dයවාසී පූජ්\u200dය වේදිනියේ නන්දසීල හිමි - “දොළුකන්ද ගැන මිනිස්සු ගැන කතා විශ්වාස කරන්නේ ජනමාධ්\u200dයයෙන් කරපු විකෘතිය නිසා“.\nචතුර අල්විස් - තාම පිරිත් කරනව ද ?\nදොළුකන්ද ආරණ්\u200dය සේනාසනයේ ආරණ්\u200dයවාසී පූජ්\u200dය වේදිනියේ නන්දසීල හිමි - “නැහැ. ඒ කටයුත්ත අවසන් වෙලා දැන් අවුරුදු 15ක්. මම මේ සේනාසනයේ වැඩ භාර ගන්නේ 2010,“ \nචතුර අල්විස් - ඔබ වහන්සේ මෙහෙට වැඩම කරද්දි කවුරුත් මෙහෙ වාසය කළේ නැද්ද?\nදොළුකන්ද ආරණ්\u200dය සේනාසනයේ ආරණ්\u200dයවාසී පූජ්\u200dය වේදිනියේ නන්දසීල හිමි - “දෙනමක් හිටියා. අපි දානේ පිළියෙල කරගත්තා. දායක සභාවක්වත් තිබුණේ නැහැ,“\nචතුර අල්විස් - මේ පිරිත් පැන් දීපු තැන. අද විනාශ වෙලා. \nදොළුකන්ද ආරණ්\u200dය සේනාසනයේ ආරණ්\u200dයවාසී පූජ්\u200dය වේදිනියේ නන්දසීල හිමි - “මේ පින්බිම නැවත ගොඩනගන්න එකතුවෙන්න,“', 'වාද්දුව, මැස්ටිය ප්\u200dරදේශයේ නිවසකට යතුරුපැදියකින් පැමිණි පුද්ගයින් තිදෙනෙකු එම නිවෙසේ හිමියාට මරණ තර්ජන කර පහරදීමට කිරීමේ උත්සහ කර තිබේ.\nඑම පුද්ගලයින් තිදෙනා නිවෙස් හිමියාගේ කුඩා දරුවන් ද අසල සිටිද්දී මරණ තර්ජනය කර පහරදීමට පසුපස එළවා යන අයුරු සීසීටීවී කැමරාවක සටහන්ව තිබුණි.\nඑම නිවසේ හිමිකරු විදුලි කාර්මිකයෙකි.\nඊයේ (29) සවස එම සිද්ධිය සිදුව ඇති බව “අද දෙරණ“ වාර්තාකරු පැවසීය.', 'තංගල්ල ප්\u200dරදේශයේ පවත්වාගෙන ගිය ගණිකා නිවස දෙකක් වටලා එහි සිටි කාන්තාවන් 8 දෙනෙකු හා එහි කළමණාකරු අත්අඩංගුවට ගෙන ඇත.\nඊයේ (29) තංගල්ල පොලීසියට ලද තොතුරක් මත පොලිස් උපාය දූතයෙකු යොදාගෙන සිදුකළ වැටලීමකදී එම පිරිස අත්අඩංගුවට ගෙන තිබේ.\nඅත්අඩංගුවට ගත් පිරිස අතර වයස අවරුදු 30ත් 40ත් අතර කාන්තාවන් සිටි බව වාර්තා වේ.\nසිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදුකරයි.', 'සුනඛයෙකු සපාකෑමෙන් දින ගණනාවකට පසුව කරාපිටිය රෝහලට ඇතුළත් කළ 13 හැවිරිදි පාසල් සිසුවෙකු පසුගිය දා ජීවිතක්ෂයට පත්ව තිබේ.\nමීට මාස එකහමාරකට පමණ ඉහත දී මාපලගම ප්\u200dරදේශයේ පැවති උපකාරක පන්තියකට සහභාගී වීමට යමින් සිටිය දී බස් නැවතුම්පොළේ දී සුනඛයෙක් එම සිසුවාව සූරා ඇත.\nඅනතුරුව පසුගිය 26 වන දා සිසුවාට ඇති වු අසනීප තත්ත්වයක් හේතුවෙන් උඩුගම රෝහලට ඇතුළත් කර තිබේ.\nඉන්පසුව ඔහුව වැඩිදුර ප්\u200dරතිකාර සඳහා කරාපිටිය රෝහලට ඇතුළත් කර ඇති අතර, එහි ප්\u200dරතිකාර ලබමින් සිටිය දී සඳුදා  (28) රාත්\u200dරීයේ සිසුවා ජීවිතක්ෂයට පත්ව ඇත.\nමෙසේ මියගොස් ඇත්තේ, මාපලගම විදුහලේ 7 ශ්\u200dරේණියේ ඉගෙනුම ලැබූ ගවේෂ් නෙත්සර නමැති සිසුවෙකි.\nසිසුවාගේ හදිසි මරණ පරීක්ෂණය ගාල්ල නාගරික හදිසි මරණ පරීක්ෂකවරයා විසින් සිදුකර ඇති අතර, සිසුවාගේ අවසන් කටයුතු ඊයේ (29) සිදුකර තිබේ.\nඅප කළ විමසීමක දී, උඩුගම මූලික රෝහලේ වෛද්\u200dය අධිකාරි සුසන්ත ප්\u200dරනාන්දු මහතා පවසා සිටියේ, දින ගණනාවක් නොගොස් ඉක්මනින් ප්\u200dරතිකාර ලබාගත්තේ නම් සිසුවාගේ ජීවිතය බේරා ගැනීමට හැකිව තිබූ බවය.\nවැඩිදුර පරීක්ෂණ සඳහා සිසුවාගේ ශරීර කොටස් වෛද්\u200dය පර්යේෂණ ආයතනය වෙත යොමු කිරීමට මේ වන විට කටයුතු කර තිබේ.\nමේ අතර, ඉකුත් 26 වන දා යටමත්ත ප්\u200dරදේශයේ 54 හැවිරිදි සරත් සමීර නැමැත්තා ද, සුනඛයෙක් විසින් සපාකෑමෙන් පසුව ජලභීතිකා රෝගය හේතුවෙන් මියගොස් ඇතැයි වාර්තා වේ.', 'හලාවත නගරයේ පිහිටි හෝටලයකට ඇතුළු වූ සොරෙකු එහි තිබු කුකුල් මස් හා මුදල් සොරාගෙන ගොස් ඇතැයි වාර්තා වේ.\nඅද (29) අලුයම සොරකම වී ඇති අතර, සොරාකෑමට පැමිණි පුද්ගලයා හෝටලයේ පිටුපස සවිකර තිබු තහඩුවක් ගළවා හෝටලය තුළට පැමිණ තිබේ.\nඔහු පැය භාගයකට ආසන්න කාලයක් හෝටලයේ රැඳී සිට මුදල් හා භාණ්ඩ රැගෙන යන අයුරු හෝටලයේ සවිකර තිබු  සීසීටිවී කැමරාවක මෙසේ සනිටුහන්ව ඇත.', 'බෙලිඅත්ත, මිරිස්වත්ත ප්\u200dරදේශයේ ඇති පුද්ගලික ඉඩමක තිබී හමුවූ අත්බෝම්බයක් හම්බන්තොට පොලිස් විශේෂ කාර්ය බළකාය විසින් නිෂ්ක්\u200dරීය කර තිබේ.\nඑම පුද්ගලික ඉඩම ඊයේ (28) පිරිසිදු කරන විට අත්බෝම්බය හමුවී ඇති බව “අද දෙරණ“ වාර්තාකරු පැවසීය.\nඉඩම් හිමිකරු විසින් පොලීසිය දැනුවත් කර තිබේ.\nපසුව පොලීසිය විසින් හම්බන්තොට පොලිස් විශේෂ කාර්ය බළකායේ බෝම්බ නිෂ්ක්\u200dරීය අංශය කැඳවා එම අත්බෝම්බය නිෂ්ක්\u200dරීය කර ඇත.\n ', 'අභිරහස් ලෙස මිය ගොස් සිටි දැරියකගේ මළ සිරුරක් කොත්මලේ ජලාශයට ජලය සැපයෙන ඩෙස්පෝඩ් ප්\u200dරදේශයේ ඇළ මාර්ගයක තිබිය දී අද (29) උදෑසන සොයා ගෙන තිබේ.\nමෙසේ මිය ගොස් ඇත්තේ, නානුඔය ප්\u200dරදේශයේ පදිංචි 10 වන ශ්\u200dරේණියේ අධ්\u200dයාපනය හදාරමින් සිටි පාසල් සිසුවියක් බවට නානුඔය පොලීසිය විසින් අනාවරණය කර ගෙන තිබේ.\nතම දියණිය ඊයේ (28) රාත්\u200dරී 10.30 පමණ වනතුරුත් නිවසේ පාඩම් කටයුතුවල නිරතව සිටි බවත්, පසුව පාන්දර 2.30 ට පමණ අනෙක් දරුවාගේ අවශ්\u200dයතාවයක් මත අවදි වී බලන විට දියණිය නිවසේ නොසිටි බව දැරියගේ මව පවසයි.\nපසුව ඇයව නිවස ආසන්නයේ සෑම ස්ථානයකම සොයා බැලූ බවත් මව විසින් පොලීසියට පවසා තිබේ.\nතේ දළු නෙළීමට යමින් සිටි වතුයායේ වතුකම්කරුවන් පිරිසක් පළමුව මෙම දැරියගේ සිරුර දැක පසුව පොලීසියට දන්වා ඇත.\nසිද්ධිය සම්බන්ධයෙන් නානුඔය පොලීසිය පුළුල් විමර්ශනයක් ආරම්භ කර ඇතැයි පොලීසිය පවසයි.', 'වැල්ලවාය, බුත්තල ප්\u200dරධාන මාර්ගයේ බුත්තල නගරය ආසන්නයේ දී සිදුවූ අනතුරකින් බරපතළ තුවාල ලැබූ තරුණයෙක් ජීවිතක්ෂයට පත්ව තිබේ.\nටිපර් රථයක් සහ යතුරුපැදියක් එකිනෙක ගැටීමෙන් ඊයේ (28) එම අනතුර සිදුව ඇති බව “අද දෙරණ“ වාර්තාකරු පැවසීය.\nඅනතුරින් මියගොස් ඇත්තේ යතුරුපැදියේ ගමන් ගත් තරුණයෙක් බව බුත්තල පොලීසිය පැවසීය.\nඑලෙස මියගොස් ඇත්තේ උඩආරාව, ඌව පැල්වත්ත ලිපිනයේ පදිංචි 22 හැවිරිදි තරුණයෙකි.\nටිපර් රථ රියදුරුගේ අපරික්ෂාකාරි රිය ධාවනය අනතුරට හේතුව බව මූලික පරික්ෂණවලදී අනාවරණය වී ඇති බව පොලීසිය පැවසීය.\nඅනතුර සම්බන්ධයෙන් බුත්තල පොලීසිය විසින් ටිපර් රථයේ රියදුරු ව අත්අඩංගුවට ගෙන ඇති අතර ඔහු අද (29) වැල්ලවාය මහෙස්ත්\u200dරාත් අධිකරණයට\u200d වෙත ඉදිරිපත් කිරීමට නියමිතය.', 'කුලී ගමනක් යන මුවාවෙන් ත්\u200dරීරෝද රථයක් පැහැර ගැනීමට උත්සහ කළ යුවළක් හෙම්මාතගම පොලීසිය විසින් අත්අඩංගුවට ගෙන තිබේ.\nඅදාළ යුවළ ත්\u200dරීරෝද රථය පාලු මාර්ගයකට රැගෙන ගොස් පසුව, රියදුරුට මිරිස් කුඩු ප්\u200dරහාරයක් එල්ල කර තියුණු ආයුධවලින් තුවාල සිදුකර මෙලෙස රථය රැගෙන පළා යෑමට උත්සහ කර ඇතැයි වාර්තා වේ.\nහෙම්මාතගම නගරයේ බස්නැවතුම ඉදිරිපිටින් ත්\u200dරීරෝද රථයක් ලබා ගෙස ඊයේ (28) පස්වරුවේ සිංහරාජ ගම්මානය දෙසට කුලී ගමනක් යෑම සඳහා මෙම යුවළ පැමිණ තිබේ.\nසිද්ධියෙන් තුවාල ලැබු ත්\u200dරීරෝද රථයේ රියදුරු වන හෙම්මාතගම ගිනිහප්පිටියේ පදිංචි, 55 හැවිරිදි තිදරු පියෙක් රෝහල් ගත කර ඇත.\n“යුවළක් ඇවිත් මට කුලී ගමනක් යන්න කථා කළා. අල්පිටියට ගිහින් සිංහරාජ ගම්මානය පැත්තට තමයි කුලී ගමන ගියේ. එම මාර්ගයේ ටික දුරක් ගිහින් කොන්ක්\u200dරීට් මාර්ගයක යමු කියලා මට ඒ අය කිව්වා. ටික දුරක් කොන්ක්\u200dරීට් පාරේ යද්දි පාර අවසන්. මම එතනින් එහාට යන්න බැරි නිසා ත්\u200dරීවිල් එකේ රිවස් ජියර් එක දාන්න එක් පැත්තකට පහත් වුණා. එම අවස්ථාවේ කුලි ගමන ගිය කපල් එකේ පිරිමි පුද්ගලයා මාගේ බෙල්ල අල්ලා තද කළා. මම බෙල්ල ගලවා ගන්න පොර බැද්දා. ඒ වේලාවේ තියුණු ආයුධයකින් මාගේ පිටුපසින් කැපුවා එතකොට කමිසෙත් කැපුනා. පිටට සහ තවත් කිහිප තැනක සුළු තුවාල සිදුවුණා. ඒ අවස්ථාවේ මට මිරිස් කුඩු ගැසුවා. ත්\u200dරීවීල් එකෙන් බැහැලා පොර බැද්දා ත්\u200dරීවිල් එක බේරාගෙන පණත් බේරාගෙන එන්න. ඒ පොර බඳින කොට හයර් එකේ ආපු කාන්තාව මාගේ හිසට මොකක් හරි එකකින් ගැසුවා. මම ඊට පස්සේ, ටිකක් පැත්තකට ගියා ඒ අවස්ථාවේ ත්\u200dරීවිල් එක අරන් මේයාලා පැනලා ගියා.“ යනුවෙන් එම සිදුවීමට මුහුණ දුන් ත්\u200dරීරෝද රථ රියදුරු “අද දෙරණ“ට පැවසීය.\nපසුව රියදුරුගේ කෑ ගැසීමට ඒ අසල වෑන් රථයක සිටි තරුණයින් පිරිසක් අදාළ ත්\u200dරිරෝද රථය පසුපසින් ගොස් එම යුවළ අල්ලාගෙන පොලීසියට භාර දී තිබේ.\nඑසේ පොලිස් භාරයට ගෙන ඇත්තේ, මාවනැල්ල ප්\u200dරදේශයේ පදිංචි 22 හැවිරිදි අවිවාහක තරුණයෙක් හා තණමල්විල පදිංචි 28 හැවිරිදි කාන්තාවකි.\nහෙම්මාතගම පොලීසිය සිදුවීම සම්බන්ධයෙන් වැඩිදුර විමර්ශන සිදුකරයි.', '  ටීවී දෙරණ "ලෝකය සහ ලෝකයෝ" වැඩසටහන විසින් සංවිධානය කළ \'\'යළි නැගිටින රට\'\' චිත්\u200dර ප්\u200dරදර්ශනය දින දෙකක් පුරා කොළඹදි පැවැත්වීමට කටයුතු යොදා තිබේ.\n\nඑම චිත්\u200dර ප්\u200dරදර්ශනය එළඹෙන ඔක්තෝම්බර් 31 සහ නොවැම්බර් 01 වැනිදා යන දෙදින තුල කොළඹදී පැවැත්වීමට නියමිතය.\n\nදෙරණ "ලෝකය සහ ලෝකයෝ" විසින්  \'\'යළි නැගිටින රට\'\' යන තේමාව යටතේ සංවිධානය කළ චිත්\u200dර තරඟාවලිය සඳහා දිවයිනේ නන් දෙසින් චිත්\u200dර පනස් දහසකට අධික සංඛ්\u200dයාවක් ලැබි තිබුණි.\n\nලෝක තැපැල් දිනයට සමගාමීව ශ්\u200dරී ලංකා තැපැල් දෙපාර්තමේන්තුව විසින් \'\'කොවිඩ් පරදා නැගිසිටිමු\'\' යන තේමාව යටතේ එළිදක්වන මුද්දර නිකුතුව සඳහා ද ඒ අතරින් චිත්\u200dර කිහිපයක්ම තෝරාගෙන තිබිම විශේෂත්වයකි.\n\nතැපැල් දෙපාර්තමේන්තුවේ මුද්දර නිර්මාණ ශිල්පීන් විසින් තෝරාගත් එම චිත්\u200dර - මුද්දර, සිහිවටන පත්\u200dරිකා සහ මුල්දින කවර නිර්මාණය කිරීම සඳහා යොදාගැනීමට නියමිතය.', 'බාලවයස්කාර දැරියක් නීත්\u200dයානූකූල භාරකාරත්වයෙන් අපයෝජනය කළේ යැයි, සැකපිට  21 හැවිරිදි එක්දරු පියෙක් අද (28) අත්අඩංගුවට ගත් බව හල්දුම්මුල්ල පොලීසිය පැවසීය.\nමෙම දැරිය සිය නිවසේ ඇතිවූ ගැටලුකාරී තත්ත්වයක් මත අධිකරණය හරහා පරිවාස නියෝගයක් යටතේ ඇයගේ ලොකු අම්මාට බාරදී සිට ඇත.\nඒ අනුව ඇයගේ නිවසේ සිටිය දී ඉකුත් 21 වනදා දැරිය අතුරුදන්ව ඇතැයි ලොකු අම්මා විසින් හල්දුම්මුල්ල පොලීසියට පැමිණිලි කර තිබිණි.\nපොලීසිය කළ පරීක්ෂණවලදී සැකකරු මෙම දැරිය සමග යතුරුපැදියකින් ගමන් කරන අයුරු දැක්වෙන  සීසීටීවි දර්ශන සොයාගැනීමට සමත්ව තිබේ. \nඒ අනුව කළ පරීක්ෂණවලදී  සැකකරු මහනුවර ප්\u200dරදේශයේ දී අත්අඩංගුවට ගත් බවත් දැරිය මහනුවර ප්\u200dරදේශයේ ඥාති නිවසක රඳවා සිටිය දී සොයාගත් බවත් පොලීසිය සඳහන් කළේය.\nසැකකරු හල්දුම්මුල්ල කිරවනාගම ප්\u200dරදේශයෙන් විවාහ වී සිටින අතර, ඔහු විවාහ වී ඇත්තේ අපයෝජනයට පත් දැරියගේ ලොකු අම්මාගේ දියණියක් සමග බවත් විමර්ශනවලදී අනාවරණය වී ඇතැයි පොලීසිය සඳහන් කළේය.\nඅපයෝජනයට ලක්ව ඇති දැරිය වයස අවුරුදු 14ක් වන අතර, ඇය අද (28) දිනයේ දී වෛද්\u200dය පරීක්ෂණයකට ලක්කිරීමට නියමිතය.\nහල්දුම්මුල්ල පොලීසිය වැඩිදුර විමර්ශන සිදුකරයි.', 'රෝහල් වෙත ඖෂධ බෙදාහැරීම සඳහා තවත් ඖෂධ ගබඩාවක් අනුරාධපුරයේ ස්ථාපනය කිරීමට ඖෂධ නිෂ්පාදනය, සැපයුම් හා නියාමනය පිළිබඳ රාජ්\u200dය අමාත්\u200dයංශය පියවර ගෙන තිබේ.\nදිවයිනේ සියලු රෝහල් සඳහා අවශ්\u200dය බෙහෙත් නිකුත් කිරීම මෙතෙක් කොළඹ පිහිටි සොඛ්\u200dය අමාත්\u200dයංශයේ ඖෂධ සැපයුම් අංශ ගබඩා සංකීර්ණයෙන් පමණක් සිදුකෙරුණි.\nඑහිදී දුර බැහැර රෝහල්වලට කොළඹට පැමිණ ඖෂධ ලබාගැනීම සඳහා විශාල පිරිවැයක් දැරීමට සිදුවීමත්, කොළඹ පවතින අධික වාහන තදබදයත් සැලකිල්ලට ගනිමින් මෙම පියවර ගෙන තිබේ.\nඒ අනුව අනුරාධපුරයේ නව ඖෂධ ගබඩාව ස්ථාපනය කිරීමෙන් පසුව උතුරු නැගෙනහිර, උතුරු මැද සහ වයඹ පළාත්වල රෝහල් සඳහා එමගින් ඖෂධ නිකුත් කිරීමට නියමිතය.\nමේ සඳහා අනුරාධපුර ශ්\u200dරාවස්තිපුර රජයේ ආහාර දෙපාර්තමේන්තුවට අයත් ගබඩා සංකීර්ණය තෝරාගෙන තිබේ.\nඑම සංකීර්ණය දුම්රිය ස්ථානයට යාබඳව පිහිටා ඇති බැවින්, කොළඹ සිට එම ගබඩාවට දුම්රිය මඟින් ඖෂධ තොග ප්\u200dරවාහනය කිරීමටත්, එමඟින් නිකුත් කරන ඖෂධ තොග රෝහල් වෙත බෙදාහැරීමට වැඩි වශයෙන් දුම්රිය භාවිත කිරීම තුළින් තවදුරටත් වියදම් අවම කිරීමටත් අපේක්ෂිතය.\nඅදාළ ගබඩා සංකීර්ණය රාජ්\u200dය අමාත්\u200dය මහාචාර්ය වෛද්\u200dය චන්න ජයසුමන මහතාගේ නිරීක්ෂණයට ලක්ව ඇති අතර එහිදී රාජ්\u200dය අමාත්\u200dයවරයා සඳහන් කළේ, එහි මූලික පිළිසකර කිරීමේ කටයුතු කඩිනමින් ආරම්භ කරන බවය.', "යෞවනයේ සිහින සැබෑ කරන ගායන තාරකා පෙළහර - දෙරණ ඩ්\u200dරීම් ස්ටාර් නවවැනි අදියරේ සිහින තරුව ලෙස කිරුළු පැළදි 'ෆැලන් ඇන්ඩ්\u200dරියා' අද (26) සිය ගම් ප්\u200dරදේශය වන කලුතරට පැමිණියාය.\nඅවසන් තරගකරුවන් දසදෙනා සමඟ සිය ගම් ප්\u200dරදේශයට පැමිණි ඇයට ජනතාවගෙන් හිමිවුණේ උණුසුම් පිළිගැනීමකි.\nඅද පස්වරුවේ මොරටුව නගරයෙන්, ඇය කලුතර බලා ගමන් ආරම්භ කළාය.\nඅවසන් තරගකරුවන් 10 දෙනාද සමඟින් මෙරටුවේ සිට රථ පෙරහැරින් ගමන් කළ ෆැලන් ඇන්ඩ්\u200dරියාට මඟ දෙපස රැස්ව සිටි ජනතාවගෙන්ද හරසර පිරිනැමුණි.\nස්ථාන කිහිපයකදී ම පිළිගැනීමේ උත්සවද පැවැත්විණි.\nකළුතර බෝ සමිඳුන් අභියසදී සහ කලුතර සිරිකුරුස දේවස්ථානයේදී ෆැලන් වෙනුවෙන් ආගමික ආශිර්වාද සංවිධානය කර තිබුණි.\n ", '\u200dමට්ටක්කුළිය ප්\u200dරදේශයේ යුද හමුදා කඳවුරක සෙබළෙක් සිය රාජකාරී ගිනි අවියෙන් වෙඩි තබාගෙන සියදිවි හානි කරගෙන තිබේ.\nඊයේ (25) රාත්\u200dරීයේ මෙය සිදුව ඇතැයි යුද හමුදාව සඳහන් කරයි.\nමෙසේ සියදිවි හානි කරගෙන ඇත්තේ වයස අවුරුදු 22ක් වු නොච්චියාගම ප්\u200dරදේශයේ පදිංචි හමුදා සෙබළෙකි.', 'අධි රුධිර පීඩනයට ප්\u200dරතිකාර වශයෙන් රෝහලකින් ලබාදී තිබු බෙහෙත් පෙති කිහිපයක් ගිල දැමීමෙන් රෝගී වු වයස අවුරුදු එක හමාරක දරුවෙක් මීගහකිවුල රෝහලට ඇතුළත් කිරීමෙන් පසු වැඩිදුර ප්\u200dරතිකාර සඳහා බදුල්ල පළාත් මහ රෝහල වෙත මාරු කර යවා තිබේ.\nඅද (26) උදෑසන එලෙස රෝහල් ගත කර ඇත්තේ, මීගහකිවුල ප්\u200dරදේශයේ ම පදිංචි දරුවෙකි.\nසිය මිත්තණියට රෝහලකින් අධි රුධිර පීඩනය සඳහා ලබා දී තිබු බෙහෙත් පෙති ඇසුරුමක් සමග සෙල්ලම් කරමින් සිට ඇති එම දරුවා එහි තිබු පෙති කිහිපයක් මෙලෙස ගිල දමා තිබේ.\nපසුව දරුවාගේ මුඛය තුළ බෙහෙත් පෙති කිහිපයක් තිබෙනු දැක ඇති දරුවාගේ මව ඒ පිළිබඳ සොයා බැලීමේ දී දරුවා එම පෙති ගිල දමා ඇතැයි අනාවරණය කර ගෙන ඇත.\nදරුවා නිදිබරගතියකින් සිටි බැවින් මව වහාම දරුවා රෝහල් ගත කර තිබේ.', 'රුවන්වැල්ල රාජසිංහ මධ්\u200dය මහා විද්\u200dයාලයේ ගුරුවරු අද (25) දින ලෙඩ නිවාඩු දමා සේවයට වාර්තා කිරීමෙන් වැළකී සිටිබව වාර්තා වේ.\nඅප වාර්තාකරු පැවසුවේ අපොස උසස් පෙළ ශිෂ්\u200dයයෙක් ගුරුවරයෙකුට පහරදීමට උත්සහ දැරීමේ සිද්ධියකට විරෝධය පා ගුරුවරු එම තීරණය ගෙන ඇති බවය.\nඑම සිදුවීමට සාධාරණ පරීක්ෂණයක් පවත්වන ලෙස ඔවුන් ඉල්ලයි.\nරාජසිංහ මධ්\u200dය මහා විද්\u200dයාලයේ \u200dශිෂ්\u200dයයින් සම්බන්ධයෙන් යම් ආකාරයක ගැටලුවක් මතුවී පසුව පාසල විසින් විනය ක්\u200dරියාමාර්ගයක් ගෙන ඇතැයි පැවසු අධ්\u200dයාපන වෘත්තිකයින්ගේ සංගමයේ සංවිධායක ලේකම් රෝෂන් ප්\u200dරියශාන්ත ප්\u200dරේමසිරි මහතා පවසා සිටියේ, ඒ සම්බන්ධයෙන් කලාප බලධාරීන් නිසි ක්\u200dරියාමාර්ගයක් නොගැනීම හේතුවෙන් මෙවැනි වෘත්තීය ක්\u200dරියාමාර්ගයක් ගත් බවය.', 'ගල්ගමුව, පාලුව ට්\u200dරැක් 05 ප්\u200dරදේශයේ කුඹුරුයායක අනාරක්ෂිත වගා ළිඳකට වැටී සිටි වයස අවුරුද්දක පමණ වූ අලි පැටවෙකු බේරාගෙන මී ඔය රක්ෂිතයට පළවා හැරීමට කටයුතු කර තිබේ. \nඊයේ (24) ගල්ගමුව වනජීවි නිලධාරීන් සහ ගම්වාසීන් එක්ව මහත් පරිශ්\u200dරමයක් යොදා අලි පැටවා ඉන් මුදවා ගෙන ඇති බව වාර්තා වේ.\nමී ඔය රක්ෂිත ප්\u200dරදේශයේ සිට රාත්\u200dරී කාලයේ ආහාර සොයා ගම්වදින වන අලි රංචුවක පැටවෙකු එලෙස වගා ළිඳට වැටෙන්නට ඇතැයි ගල්ගමුව වනජීවි නිලධාරීන් පවසයි.', 'ඉන්දීය ප්\u200dරිමියර් ලීග් ක්\u200dරිකට් තරගාවලියේ තවත් තරඟ දෙකක් අද (31) පැවැත්විමට නියමිතව තිබේ.\nඒ දිල්ලි කැපිටල් හා මුම්බායි ඉන්දීයන්ස් යන කණ්ඩායම් අතර තරඟය සහ රෝයල් චැලෙන්ජර්ස් බැංගලෝර්  හා සන්රයිසස් හයිද්\u200dරාබාද් කණ්ඩායම් අතර තරඟයයි.\nදිල්ලි කැපිටල් කණ්ඩායම මේ වන විට පැවැති තරඟ 12කට සහභාගී වී ඉන් තරඟ 07ක් ජය ගනිමින් ප්\u200dරසාද ලකුණු සටහනේ තෙවන ස්ථානයේ පසුවන අතර, මේ දක්වා පැවැති තරග 12කට සහභාගී වී ඉන් තරඟ 08ක් ජය ගනිමින් මුම්බායි ඉන්දීයන්ස් කණ්ඩායම මේ වන විට ප්\u200dරසාද ලකුණු සටහනේ පළමු ස්ථානයේ පසුවෙයි.\nමේ දක්වා පැවැති තරඟ 12න් 7ක් ජය ගනිමින් රෝයල් චලේන්ජර්ස් බැංගලෝර් කණ්ඩායම ප්\u200dරසාද ලකුණූ සටහෙන් දෙවන ස්ථානයේ රැඳී සිටින අතර, පැවැති තරඟ12කට සහභාගී වී ඉන් තරඟ 05ක් පමණක් ජය ගනිමින් සන්රයිසස් හයිද්\u200dරාබාද් කණ්ඩායම ඉන්දීය ප්\u200dරිමියර් ලීග් ක්\u200dරිකට් තරඟාවලියේ ප්\u200dරසාද ලකුණු සටහනේ පසුවන්නේ 07 වන ස්ථානයේ ය. ', 'ඉන්දීය ප්\u200dරිමියර් ලීග් ක්\u200dරිකට් තරගාවලියේ දෙවන වටයට සුදුසුකම් ලබාගත් පළමු කණ්ඩායම බවට මුම්බායි ඉන්දියන්ස් කණ්ඩායම පත්ව තිබේ.\nඒ, ඊයේ (28) පැවති තරගයකින් රෝයල් චැලෙන්ජර්ස් බැංගලෝර් කණ්ඩායම කඩුලු 05කින් පරාජයට පත් කිරිමත් සමග ය.\nඅබුඩාබි හි පැවති තරගයේ කාසියේ වාසිය දිනු මුම්බායි කණ්ඩායම ප්\u200dරථමයෙන් පන්දුවට පහරදීමේ අවස්ථාව බැංගලෝර් කණ්ඩායමට ලබාදුනි.\nඒ අනුව ඔවුන් නියමිත පන්දුවාර 20 අවසානයේ කඩුලු 06ක් බිඳවැටි ලබාගත් ලකුණු සංඛ්\u200dයාව 164කි. \nඑම ඉනිම වෙනුවෙන් දේව්දත් පඩික්කල් ලකුණු 74ක් ලබාගැනීමට සමත්විය.\nපිළිතුරු ඉනිම ක්\u200dරීඩා කළ මුම්බායි කණ්ඩායම පන්දුවාර 19යි එක් පන්දුවක් අවසානයේ කඩුළු 05ක් බිඳවැටී ලකුණු 166ක් ලබාගනිමින් ජයග්\u200dරහණය වාර්තා කිරීමට සමත්විය.\nඑම ඉනිම වෙනුවෙන් සුර්යකුමාර් යාදෙව් ලකුණු 79ක් ලබාගැනීමට සමත්විය. \n ', 'ලංකා ප්\u200dරිමියර් ලීග් ක්\u200dරිකට් තරගාවලියට සහභාගිවීමට නියමිතව සිටි ජාත්\u200dයන්තර ක්\u200dරීඩකයින් 05 දෙනෙකු තරගාවලිය සඳහා සහභාගී නොවන බව දැනුම් දී තිබේ.\nබටහිර ඉන්දීය කොදෙව් ක්\u200dරීඩක ඇන්ඩ්\u200dරි රසල්, දකුණු අප්\u200dරිකානු ක්\u200dරීඩකයින් වන ෆෆ් ඩූ ප්ලෙසිස්, ඩේවිඩ් මිලර් සහ ඩේවිඩ් මාලන් මෙලෙස තරගාවලිය සඳහා සහභාගී නොවන බව දැනුම් දී ඇත.\nෆෆ් ඩූ ප්ලෙසිස්, ඩේවිඩ් මිලර් සහ ඩේවිඩ් මාලන් දකුණු අප්\u200dරිකාව සහ එංගලන්තය අතර පැවැත්වෙන එක්දින තරගාවලියට සහභාගී වන බැවින් ලංකා ප්\u200dරිමියර් ලීග් තරගාවලියට සහභාගී නොවන බව දැනුම් දී තිබේ.\nආබාධයක් හේතුවෙන් ඇන්ඩ්\u200dරි රසල් මෙම තරගාවලිය සඳහා සහභාගී නොවන බව දැනුම් දී ඇත.\nඊට අමතරව ඉන්දියානු ක්\u200dරීඩක මන්වීන්ද්\u200dර බිස්ලා ද ලංකා ප්\u200dරිමියර් ලීග් තරගාවලියට සහභාගී නොවන බව දැනුම් දී තිබේ.', 'බ්\u200dරසීල, ජාතික පාපන්දු කණ්ඩායමේ හිටපු සුපිරි ක්\u200dරීඩක රොනල්ඩීනියෝ තමාට කොවිඩ් -19 වෛරසය වැළඳී ඇති බව පවසයි.\n\nඔහු මේ වනවිට ස්වයං නිරෝධායනයට ලක්වෙමින් සිටින බව වාර්තා වේ.\n\n40 හැවිරිදි රොනල්ඩීනියෝ වසර 14 පුරා බ්\u200dරසීල ජාතික කණ්ඩායම වෙනුවෙන් ක්\u200dරීඩා කළේය.\n\nඉන්ස්ටග්\u200dරෑම් ඔස්සේ වීඩියෝවක් නිකුත් කරමින් ඔහු පැවසුවේ තමා "බෙලෝ හොරිසොන්ටේ" නගරයට පැමිණීමෙන් පසු වෛද්\u200dය පරීක්ෂණයකට මුහුණදුන් බවත් එහිදී ඔහු කොවිඩ් ආසාදිත බව තහවුරු වී ඇති බවත්ය.\n\nතමාට තවමත් රෝග ලක්ෂණ පෙන්නුම් නොකරන බව ද ඔහු පැවසීය.\n ', 'ඉන්දියන් ප්\u200dරිමියර් ලීග් ක්\u200dරිකට් තරගාවලියේ ඊයේ (23) පැවැති තරගයකින් ජය වාර්තා කිරීමට මුම්බායි ඉන්දියන්ස් කණ්ඩායම සමත් විය.\nඒ චෙන්නායි සූපර් කිංග්ස් කණ්ඩායම පරාජයට පත් කරමිනි.\nතරගයේ කාසියේ වාසිය දිනූ මුම්බායි ඉන්දියන්ස් කණ්ඩායම පළමුව පන්දුවට පහරදීම සඳහා චෙන්නායි සූපර් කිංග්ස් කණ්ඩායමට ආරාධනා කළේය.\nඒ අනුව, පිටියට පිවිසි චෙන්නායි සූපර් කිංග්ස් කණ්ඩායම නියමිත පන්දුවාර 20 අවසානයේ දී කඩුලු 9ක් දැවී රැස්කළ ලකුණු සංඛ්\u200dයාව 114කි.\nචෙන්නායි සූපර් කිංග්ස් කණ්ඩායම වෙනුවෙන් සෑම් කරන් පන්දු 47කදී හයේ පහර 2ක් සහ හතරේ පහර 4ක් සමඟින් ලකුණු 52ක් රැස්කිරීමට සමත් විය.\nපන්දු යැවීමේදී ට්\u200dරෙන්ට් බෝල්ට් ලකුණු 18කට කඩුලු 4ක් සහ රාහුල් චාහාර් ලකුණු 22කට කඩුලු 2ක් දවා ගැනීමට සමත්විය.\nලකුණු 115ක ජයග්\u200dරහී ඉලක්කය හඹායාම සඳහා පිටියට පිවිසි මුම්බායි ඉන්දියන්ස් කණ්ඩායම පන්දුවාර 12යි පන්දු 2කදී කිසිවෙකු නොදැවී එම ඉලක්කය හඹාගියේය.\nමුම්බායි ඉන්දියන්ස් කණ්ඩායම වෙනුවෙන් ඉෂාන් ක්\u200dරිෂාන් පන්දු 37කදී හයේ පහර 5ක් සහ හතරේ පහර 6ක් සමඟින් නොදැවී ලකුණූ 68ක් රැස් කළේය.\nක්වින්ටන් ඩී කොක් පන්දු 37කදී හයේ පහර 2ක් සහ හතරේ පහර 5ක් සමඟින් නොදැවී රැස්කළ ලකුණු සංඛ්\u200dයාව 46කි.\nඒ අනුව මුම්බායි ඉන්දියන්ස් කණ්ඩායම මෙවර ප්\u200dරසාද ලකුණු සටහනේ යළි පෙරමුණ ගැනීමට සමත් ව තිබේ.', 'ඉන්දීය හිටපු ක්\u200dරිකට් නායක කපිල් දේව් හෘදයාබාධයකට ලක්ව ඇතැයි වාර්තා වේ.\nඒ අනුව ඔහු නවදිල්ලිහි රෝහලකට ඇතුළත් කර ඇති බව ඉන්දීය මාධ්\u200dය වාර්තා කළේය.\nකෙසේවෙතත් ඔහුගේ රෝගී තත්ත්වය බරපතළ නොවන අතර දින කිහිපයකින් රෝහලෙන් පිටව යාමට හැකිවනු ඇති බව වෛද්\u200dයවරුන් සඳහන් කර තිබේ.\nඉන්දියාවෙන් බිහිවූ විශිෂ්ඨතම වේග පන්දු යවන්නෙකු වන 61 හැවිරිදි කපිල් දේව් 1983 වසරේ ක්\u200dරිකට් ලෝක කුසලානය හිමිකරගත් ඉන්දීය කණ්ඩායමේ නායකත්වය ද දරනු ලැබිය.\n1978 වසරේ ටෙස්ට් හා එක්දින පිටියට පිවිසි ඔහු 1994 වසර දක්වා ඉන්දීය කණ්ඩායම නියෝජනය කරමින් ටෙස්ට් තරග 131 කට සහ එක්දින තරග 225කට සහභාගී වී තිබේ.', 'ලංකා ප්\u200dරිමියර් ලීග් (LPL) ක්\u200dරිකට් තරගාවලියේ තරඟ කාලසටහන නිකුත් කර තිබේ.\n\nකණ්ඩායම් 05ක සහභාගීත්වයෙන් පැවැත්වෙන තරගාවලියේ සමාරම්භක උත්සවය ලබන නොවැම්බර් මස 21වන දා පැවැත්වීමට නියමිතය.\n\nතරඟාවලියේ පළමු තරඟය එදින රාත්\u200dරි  07.30ට කොළඹ සහ ගාල්ල කණ්ඩායම් අතර හම්බන්තොට මහින්ද රාජපක්ෂ ජාත්\u200dයන්තර ක්\u200dරිකට් ක්\u200dරීඩාංගණයේදී පැවැත්වෙයි.\n\nතරගාවලියේ සියලු තරඟ හම්බන්තොට සහ පල්ලෙකැලේ ක්\u200dරීඩාංගණවලදී පැවැත්වීමට සැළසුම් කර ඇත.\n\nLPL තරඟාවලියේ අවසන් මහා තරඟය දෙසැම්බර් මස 13වන දා පැවැත්වෙයි.', 'එංගලන්ත ක්\u200dරිකට් කණ්ඩායමේ දකුණු අප්\u200dරිකානු සංචාරය සඳහා රජයේ අනුමැතිය හිමි වී තිබේ. එහිදී දෙරට අතර විස්සයි විස්ස තරඟ 3ක් සහ එක්දින ජාත්\u200dයාන්තර තරඟ 3ක් පැවැත්වීමට නියමිතය.\nඑම තරඟ නොවැම්බර් 27 වැනිදා සිට දෙසැම්බර් 9 වැනිදා දක්වා පැවැත්වේ.\nකොවිඩ් -19 සෞඛ්\u200dය මාර්ගෝපදේශ හේතුවෙන් එංගලන්ත කණ්ඩායම නොවැම්බර් මුල් සති දෙක ඇතුළත දකුණු අප්\u200dරිකාවට පැමිණීමට නියමිත අතර එම තරඟ ක්\u200dරීඩාංගන දෙකක පමණක් පැවැත්වේ. ', '\u200dබංග්ලාදේශ 19න් පහළ ක්\u200dරිකට් කණ්ඩායමේ ක්\u200dරීඩකයින් තිදෙනෙකුට නව කොරෝනා වෛරසය ආසාදනය වී තිබේ.\n19න් පහළ ආසියානු කුසලාන ක්\u200dරිකට් තරගාවලිය සඳහා පුහුණු කඳවුරකට සහභාගී වී සිටි ක්\u200dරීඩකයින් තිදෙනෙකුට මෙලෙස වෛරසය ආසාදනය වී ඇති බව බංග්ලාදේශ ක්\u200dරිකට් ආයතනය සඳහන් කර ඇත.\nඒ අනුව ඔවුන් සමග සමීපව කටයුතු කළ සියලු ක්\u200dරීඩකයින් නිරෝධායනයට ලක්කිරීමට සහ කොවිඩ් පරීක්ෂණ සඳහා යොමුකිරීමට තීරණය කර තිබේ.\nඑමෙන්ම අදාළ පුහුණු කඳවුර ද තාවකාලිකව අත්හිටුවීමට පියවර ගෙන ඇති බව වාර්තා වේ.', 'එළඹෙන සිම්බාබ්වේ - පාකිස්තාන එක්දින තරඟාවලිය සඳහා ක්\u200dරීඩකයින් 22කින් සමන්විත සංචිතයක් නම්කර තිබේ.\n\nනමුත් එම සංචිතයට හිටපු නායකයින් වන ෂොයිබ් මලික් සහ සෆ්රාස් අහමඩ් සහ වේගපන්දු යවන ක්\u200dරීඩක මොහොමඩ් අමීර් නම්කර නැත.\n\nසිම්බාබ්වේ පාකිස්තානයේදී ප්\u200dරථමයෙන් එක්දින තරඟ 3කට සහභාගී වෙයි. එහි ප්\u200dරථම තරඟය ඔක්තෝබර් 30 වැනිදා පැවැත්වේ. ඉන් අනතුරුව විස්සයි විස්ස තරඟ 3ක් ලාහෝර් හිදී පැවැත්වේ.\n ', 'ලොව බිහි වු විශිෂ්ටතම දඟ පන්දු යවන ක්\u200dරීඩක මුත්තයියා මුරලිදරන්ගේ ජීවිත කතාව ඇසුරින් නිර්මාණය කෙරෙන "800" සිනමාපටයට එරෙහිව ඉන්දීය පිරිස් විසින් එල්ලකරන විරෝධයට මුත්තයියා මුරලිදරන් ප්\u200dරතිචාර දක්වා තිබේ.\nඔහු මෙලෙස ප්\u200dරතිචාර දක්වා ඇත්තේ ඉන්දීය මාධ්\u200dය වෙත ලිපියක් යොමු කරමිනි.\nලොව වැඩිම ටෙස්ට් කඩුළුලාභියා සහ ලොව අංක එකේ සුපිරි දඟ පන්දු යවන ක්\u200dරීඩක මුත්තයියා මුරලිදරන් ක්\u200dරිකට් පිටියේදී සහ පුද්ගලික ජීවිතයේදී මුහුණ දුන් සිදුවීම් පාදක කරගනිමින් "800" (එයිට් හන්ඩ්\u200dරඩ්) නම් මෙම දමිළ චිත්\u200dරපටය නිර්මාණය කිරීමට නියමිතය.\nදකුණු ඉන්දිය නිෂ්පාදනයක් වන "800" නම් සිනමා පටයේ විඩියෝවක් පසුගියදා එළි දැක්වීමත් සමඟ දකුණු ඉන්දියානු ජනතාව, දේශපාලනඥයින් සහ බොහෝ පිරිසක් මෙම චිත්\u200dරපටය නිර්මාණය කිරීමට එරෙහිව විරෝධය පළ කර තිබුණි.\nඒ දෙමළ ජනතාව ඝාතනය කෙරුණු රටක ක්\u200dරීඩකයකු වෙනුවෙන් සිනමාපටයක් නිර්මාණය කිරීමට තමන් එරෙහි වන බව පවසමිනි.\nඑම විරෝධයට මුත්තයියා මුරලිදරන් ලිපියක් මගින් මෙලෙස ප්\u200dරතිචාර දක්වා තිබුණි.\n\'\'ශ්\u200dරී ලංකාවේ 30 වසරක් පුරා පැවති යුද්ධය නිසා අපි පීඩාවට පත් වුණා. යුද්දෙන් වැඩිපුරම පීඩාවට පත් වුණේ ඉන්දියාවෙන් ආපු දෙමළ මිනිසුන්. යුද්දෙන් එන පීඩාව සහ වේදනාව මම හොඳටම දන්නවා. මේ වගේ තත්වයක ඉඳන් මම කොහොමද ක්\u200dරිකට් වාර්තා තිබ්බේ කියන එක තමයි මේ ෆිල්ම් එකට පාදක වෙලා තියෙන්නේ. මේක සමහරු දේශපාලනීකරණය කරන්න හදනවා. උදාහරණයක් විදියට 2009 තමයි මගේ ජීවිතේ සතුටුම අවුරුද්ද කියලා මම 2019දී කියපු කතාව දෙමළ මිනිසුන් මරපු දවස තමයි මුරලිට සතුටුම දවස කියලා සමහර අය ලියලා තියෙනවා. මම කිසිම දවසක අහිංසක ජීවිත මරණ එකට සහයෝගය දුන්නේත් නැහැ...දෙන්නේත් නැහැ... සමහර අය ඒගෝල්ලන්ගේ නොදැනුවත්කම නිසාත්, තවත් සමහර අය දේශපාලන හේතුමතත්, මම දෙමළ ජාතියට එරෙහි වුණ කෙනෙක් විදියට පෙන්වන එක මට වේදනාකාරියි."\n ', 'මෙවර IPL තරඟාවලියට ක්\u200dරිස් ගේල් ගේ සහභාගීත්වය තිබුණේ අවිනිශ්චිත තත්ත්වයකය. ඒ ඔහු අසනීපව සිටි බැවිනි.\nනමුත් ඊයේ පැවති රෝයල් චැලෙන්ජර්ස් බැංගලෝර් කණ්ඩායම සහ කිංගස් ලෙවන් පන්ජාබ් කණ්ඩායම් අතර පැවති තරඟයේදී ගේල් පිටියට පිවිසියේය.\nමෙම තරඟයේ ප්\u200dරථමයෙන් පන්දුවට පහරදුන් රෝයල් චැලෙන්ජර්ස් බැංගලෝර් කණ්ඩායම සිය පන්දුවාර 20 දී කඩුලු 6ක් දැවී ලකුණු 171ක් රැස් කළේය.\nනායක විරාත් කෝලි ලකුණු 48යි.\nඊට පිළිතුරු ලෙස කිංගස් ලෙවන් පන්ජාබ් කණ්ඩායම පන්දු ඕවර 20 දී කඩුලු දෙකක් දැවී ලකුණු 177ක් ලබමින් තරඟය ජය ලැබීය.\nගේල් පන්දු 45කදී ලකුණු 53යි. කේ එල් රාහුල් නොදැවී ලකුණු 61යි. ', 'ඉන්දිය ප්\u200dරිමියර් ලීග් ක්\u200dරිකට් තරඟාවලියේ ප්\u200dරසාද ලකුණු සටහනේ පෙරමුණ ගැනිමට මුම්බායි\nඉන්දියන්ස් කණ්ඩායම සමත්විය.\nඒ, මේ දක්වා පැවැති තරඟ හතකට සහභාගී වී ඉන් තරඟ 5ක් ජය ගනිමිනි.\nඑම ප්\u200dරසාද ලකුණූ සටහනේ දෙවන ස්ථානය දිල්ලි කැපිටල්ස් කණ්ඩායමට හිමිව ඇති අතර රෝයල්\nචැලෙන්ජර්ස් බැංගලෝර් කණ්ඩායම ලකුණු සටහනේ තෙවන ස්ථානයට පත්ව තිබේ.\nඔවුන් ද මේ දක්වා පැවැති තරඟ හතකට සහභාගී වී ඉන් තරඟ 05ක් ජය ගෙන ඇත.', 'සුපිරි පාපන්දු ක්\u200dරීඩක ක්\u200dරිස්ටියානෝ රොනාල්ඩෝ හට කොරෝනා වෛරසය වැළඳී ඇති බව වාර්තා වේ.\nක්\u200dරිස්ටියානෝ රොනාල්ඩෝ දින කිහිපයක් තිස්සේ පෘතුගාලයේ මැඩෙයිරා හි පිහිටි ඔහුගේ නිවසේ දී නිරෝධායනය ලක්ව තිබුණි.\nඉතාලියේ යුවෙන්ටස් කණ්ඩායමේ ක්\u200dරීඩකයෙකුට කොවිඩ් -19 ආසාදන වී ඇති බවට තහවුරු වීමත් සමග එලෙස ක්\u200dරිස්ටියානෝ රොනාල්ඩෝ ඇතුළු ජුවෙන්ටස් කණ්ඩායමේ ක්\u200dරීඩකයින් ස්වයං නිරෝධයනට ලක් කර තිබුණි.', 'ඉන්දීය ප්\u200dරිමියර් ලීග් ක්\u200dරිකට් තරඟාවලියේ තවත් තරඟ දෙකක් අද (10) පැවැත් වේ.\n\nඑක් තරඟයක් කිංග්ස් ලෙවන් පන්ජාබ් කණ්ඩායම සහ කොල්කටා නයිට් රයිඩර්ස් කණ්ඩායම අතර පැවැත්විමට නියමිතය.\n\nඅනෙක් තරඟය චෙන්නායි සුපර් කිංග්ස් කණ්ඩායම සහ රෝයල් චැලෙන්ජර්ස් කණ්ඩායම අතර පැවැත්වෙයි.\n\nමේ වන විට ඉන්දීය ප්\u200dරිමියර් ලීග් ක්\u200dරිකට් තරඟාවලියේ ප්\u200dරසාද ලකුණු සටහනේ පෙරමුණ ගෙන ඇත්තේ දිල්ලි කැපිටල් කණ්ඩායමයි.\n\nඔවුන් සහභාගී වූ තරඟ 06න් පහක්ම ජය ගැනීමට සමත් වී තිබේ.\n ', 'රිය අනතුරකින් රෝහල්ගතකර සිටි ඇෆ්ගනිස්ථාන ක්\u200dරිකට් කණ්ඩායමේ මුල්පෙල පිතිකරුවෙක් වන නජීබ් ටරාකායි ජීවිතක්ෂයට පත්ව තිබේ.\nනජීබ් මියයන විට 29හැවිරිදි වියේ පසුවිය.\nපසුගිය සතියේදී සිදුවු රිය අනතුරකින් තුවාල ලැබු නජීබ් ටරාකායි රෝහල්ගත කෙරුණි.\nදින ගණනාවක් ප්\u200dරතිකාර ලැබු නජීබ් අද (06) උදෑසන මිය ගිය බව ඇෆ්ගිනස්ථාන ක්\u200dරිකට් ආයතනය නිවේදනය කළා.\nනජීබ් ඇෆ්ගනිස්ථානය වෙනුවෙන් විස්සයි විස්ස තරග 12ක් ක්\u200dරීඩා කරමින් ලකුණු 258ක් රැස්කර ඇති අතර එක් එක්දින තරගයකට සහභාගී වී තිබේ.\nඔහු 2017 වසරේ පැවති 20-20 තරගයකදී අයර්ලන්තයට එරෙහිව ලකුණු 90ක් වාර්තා කළ අතර එය ඔහුගේ ක්\u200dරිකට් දිවියේ ඔහු වාර්තා කළ ඉහළම ලකුණු සංඛ්\u200dයාවයි.', 'ඉන්දීය ප\u200d්\u200dරිමියර් ලීග් ක්\u200dරිකට් තරගාවලියේ රෝයල් චැලෙන්ජර්ස් බැංගලෝර් කණ්ඩායම සහ දිල්ලි කැපිටල්ස් කණ්ඩායම අතර තරගය අද (05) පැවැත්වීමට නියමිතය.\n\nදිල්ලි කණ්ඩායම ප්\u200dරසාද ලකුණු සටහනේ දෙවන ස්ථානයේ පසුවන අතර බැංගලෝර් කණ්ඩායම තෙවන ස්ථානයේ පසුවෙයි.\n\nශ්\u200dරී ලංකා ක්\u200dරිකට් ජාතික කණ්ඩායමේ තුන්ඉරියව් ක්\u200dරීඩක ඉසුරු උදාන බැංගලෝර් කණ්ඩායම නියොජනය කරන අතර පසුගිය තරග දෙක තුළ දැක්වූ දක්ෂතා හේතුවෙන් ඔහු අද පැවැත්වෙන තරගයට ද ක්\u200dරීඩා කිරීමට නියමිත බව වාර්තා විය.\n \nඉසුරු උදාන මෙවර ඉන්දීය ප්\u200dරිමියර් ලීග් ක්\u200dරිකට් තරගාවලියේ ශ්\u200dරී ලංකා කණ්ඩායම නියෝජනය කරන එකම ක්\u200dරීඩකයා ය.\n\nමුම්බායි  ඉන්දියන්ස් කණ්ඩායම නියෝජනය කිරීමට නියමිතව සිටි ලසිත් මාලිංග පෞද්ගලික හේතුවක් මත මෙවර තරගාවලියට සහභාගි නොවීය.', "ARMY COMMANDER'S LEAGUE ක්\u200dරිකට් තරගාවලියක් මෙරටදී පළමු වරට පැවැත්වීමට කටයුතු සංවිධානය කර තිබේ.\nඒ පිළිබඳ දැනුවත් කිරීමේ මාධ්\u200dය හමුව ඊයේ (02) කොළඹදී පැවැත් විය.\nකණ්ඩායම් 4කගේ සහභාගීත්වයෙන් පැවැත් වෙන ARMY COMMANDER'S LEAGUE ක්\u200dරිකට් තරගාවලිය ශ්\u200dරී ලංකා යුද හමුව විසින් සංවිධානය කරනු ලබයි.\nඒ අනුව මෙම තරගාවලිය ඔක්තෝබර් 5 වැනිදා ආරම්භ වී ඔක්තෝබර් 16 වැනිදා දක්වා පැවැත්වීමට නියමිතය.\nනොදන් වොරියස්, ඊස්ටන් වොරියස්, සදන් වොරියස් සහ වෙස්ටර් වොරියස් ලෙස කණ්ඩායම් 4 නම් කර තිබේ.\nනොදන් වොරියස් කණ්ඩායමේ නායකත්වය සීක්කුගේ ප්\u200dරසන්නට හිමිව ඇති අතර දිනේෂ් චන්දිමාල් විසින් සදන් වොරියස් කණ්ඩායමේ නායකත්වය දරයි.\nඊස්ටන් වොරියස් කණ්ඩායමේ නායකත්වය අසේල ගුණරත්න විසින් දරන අතර වෙස්ටර් වොරියස් කණ්ඩායමේ නායක ලෙස කටයුතු කරන්නේ තිසර පෙරේරාය.\nඒ අනුව තරගාවලියේ සියලු තරග හොරණ දොඹගොඩ යුද හමුදා ක්\u200dරීඩාංගණයේදී සහ සාලියපුර ගජබා ක්\u200dරිකට් ක්\u200dරීඩාංගණයේදී පැවැත්වීමට නියමිතය.\nමේ අතර මෙම තරගාවලිය සඳහා ශ්\u200dරී ලංකා ක්\u200dරිකට් කණ්ඩායම නියෝජනය කරන ක්\u200dරීඩකයන් රැසක් එක්වීමට නියමිත බවද ඊයේ පැවැති මාධ්\u200dය හමුවේදී සඳහන් කළේය.\n ", 'ඉන්දීය ප්\u200dරිමියර් ලීග් ක්\u200dරිකට් තරඟාවලියේ මේ දක්වා පැවති තරඟවලට අනුව ලකුණු සටහනේ පෙරමුණ ගැනීමට රෝහිත් ශර්මාගේ නායකත්වයෙන් යුත් මුම්බායි ඉන්දියන්ස් කණ්ඩායම සමත්ව තිබේ.\nඔවුන් තරඟ 4 කට සහභාගීව ඉන් තරඟ 2 ක් ජය ගනිමින් ලකුණු සටහනේ පෙරමුණ ගැනීමට සමත් විය.\nසහභාගී වූ තරඟ 3 න් 2 ක් ජය ගත් ශ්\u200dරී යාස් අයියර්ගේ නායකත්වයෙන් යුත් දිල්ලි කැපිටල්ස් කණ්ඩායම දෙවන ස්ථානයට පත්ව සිටි. \nදිනේෂ් කාර්තික් නායකත්වය දරන කොල්කටා නයිට්රයිඩර්ස් කණ්ඩායම තුන්වන ස්ථානයට පැමිණ තිබේ. \nමහේන්ද්\u200dර  සිං දෝනි මෙහෙයවන චෙන්නායි සුපර්කිංග්ස් කණ්ඩායම සහභාගී වූ තරඟ 3 න් එක් තරඟයක් පමණක් ජය ගනිමින් ලකුණු සටහනේ අවසන් ස්ථානයේ පසුවෙයි.', 'ඉන්දීය ප්\u200dරිමියර් ලීග් ක්\u200dරිකට් තරගාවලියේ කිග්ස් ලෙවන් පන්ජාබ් කණ්ඩායම සහ මුම්බායි ඉන්දියන්ස් කණ්ඩායම අතර තරගය අද (01) පැවැත්වේ\nතරගය අබුඩාබි හිදී පැවැත්විමට නියමිතය.\nමේ වන විට කිග්ස් ලෙවන් පන්ජාබ් කණ්ඩායම ඉන්දිය ප්\u200dරිමියර් ලීග් ක්\u200dරිකට් තරඟාවලියේ ප්\u200dරසාද ලකුණු සටහනේ 05 වන ස්ථානයේ පසුවන අතර මුම්බායි ඉන්දියන්ස් කණ්ඩාය 06 වන ස්ථානයේ පසුවේ.\nප්\u200dරසාද ලකුණු සටහනේ පෙරමුණ ගෙන සිටින්නේ දිල්ලි කැපිටල්ස් කණ්ඩායමයි.\nකොල්කටා නයිට් රයිඩර්ස් කණ්ඩායම දෙවන ස්ථානයට පත්ව තිබේ.', 'ලබන නොවැම්බර් මස 14 වන දින ආරම්භ වීමට නියමිතව තිබූ ලංකා ප්\u200dරිමියර් ලීග් තරඟාවලිය තවත් දින 7 කින් කල්දැමීමට ශ්\u200dරී ලංකා ක්\u200dරිකට් ආයතනය තීරණය කර තිබේ.\nරජය විසින් ප්\u200dරකාශයට පත් කර ඇති සෞඛ්\u200dය මාර්ගෝපදේශවලට අනුව තරඟාවලියට සහභාගී වන විදෙස් ක්\u200dරීඩකයින්ට දින 14 ක නිරෝධායන කාලසීමාව සම්පූර්ණ කිරීම සඳහා ප්\u200dරමාණවත් කාලයක් ලබාදීමට සිදුවීම හේතුවෙන් මෙම පියවර ගන්නා බව ක්\u200dරිකට් ආයතනය සඳහන් කර ඇත.\nඒ අනුව නොවැම්බර් මස 14 වන දින ආරම්භ වීමට නියමිතව තිබූ ලංකා ප්\u200dරිමියර් ලීග් ක්\u200dරිකට් තරඟාවලිය නොවැම්බර් මස 21 වන දා තෙක් කල් දමා තිබේ.\nමෙම තත්ත්වය තුළ අයි.පී.එල් ක්\u200dරිකට් තරඟාවලියට සහභාගී වී සිටින ක්\u200dරිකට් ක්\u200dරීඩකයින්ට ද ලංකා ප්\u200dරිමියර් ලීග් ක්\u200dරිකට් තරඟාවලියට සහභාගී වීමේ අවස්ථාවක් හිමිවනු ඇති බව ද ශ්\u200dරී ලංකා ක්\u200dරිකට් ආයතනය පෙන්වා දෙයි.', 'ශ්\u200dරී ලංකාව සහ බංග්ලාදේශය අතර පැවැත්වීමට නියමිතව තිබු තරඟ 3කින් සමන්විත ටෙස්ට් තරඟාවලිය කොවිඩ් -19 හේතුවෙන් කල් දැමීමට තීරණය කළ බව ශ්\u200dරී ලංකා ක්\u200dරිකට් ආයතනය නිවේදනය කරයි.\nඑම තරඟාවලිය සැප්තැම්බර් - නොවැම්බර් අතර දී පැවැත්වීමට නියමිතව තිබුණි.\nවර්තමාන සෞඛ්\u200dය තත්ත්වය සලකා බැලීමෙන් අනතුරුව දෙරටෙහි ක්\u200dරිකට් බලධාරීන් එම තීරණයට එළැඹ තිබේ.\n ', 'ස්ලෝවේනියාවේ පැවති  IBFF ලෝක ශූරතා කායවර්ධන හා යෝග්\u200dයතා තරගාවලියේ මිස්ටර් ඇත්ලටික් ස්මෝල් අංශයේ දෙවන ස්ථානය හිමිකරගැනීමට ශ්\u200dරී ලංකාවේ මහේෂ් සිල්වා පසුගියදා සමත් විය.\n\nIBFF ලෝක ශූරතා තරගාවලියක් ජයග්\u200dරහණය කළ ප්\u200dරථම ශ්\u200dරී ලාංකිකයා මහේෂ් සිල්වාය.\n\n\nඔහු කිලෝ ග්\u200dරෑම් 70ක බර පංතියේ ප්\u200dරථම ස්ථානය දිනාගත් අතර Mr Athletic Small අංශයේ දෙවන ස්ථානය දිනාගත්තේය.\n\nඊට අමතරව වයස 40 ට වැඩි කායවර්ධන තරගාවලියේ තෙවන ස්ථානය ද දිනා ගැනීමට මහේෂ් සිල්වා සමත් විය.\n\nක්\u200dරීඩා අමාත්\u200dය නාමල් රජපක්ෂ මහතාද සිය ට්විටර් ගිණුමේ සටහනක් තබමින් මහේෂ් සිල්වා මහතාට  සුබපැතුම් එක් කර තිබුණි.\n ', 'ඉන්දීය ප්\u200dරිමියර් ලීග් ක්\u200dරිකට් තරගාවලියේ "කිංග්ස් XI පන්ජාබ්" කණ්ඩායම සමග පැවැති තරගය කඩුලු 4කින් ජය ගැනිමට "රාජස්ථාන් රෝයල්ස්" කණ්ඩායම සමත් වී තිබේ.\n\nතරඟය සාජා හිදී ඊයේ (27) රාත්\u200dරියේ පැවැත් විනි.\n\nතරඟයේ කාසියේ වාසිය දිනූ රාජස්ථාන් රෝයල්ස් කණ්ඩායම ප්\u200dරථමයෙන් පන්දුවට පහරදිමේ අවස්ථාව කිංග්ස් XI පන්ජාබ් කණ්ඩායමට ලබා දුන්නේය.\n\nඒ අනුව ඔවුන් නියමිත පන්දුවාර 20 අවසානයේ කඩුලු 2ක් දැවී ලකුණු 223ක් ලබා ගත්තේය.\n\nපිළිතුරු ඉනිම සඳහා පන්දුවට පහරදුන් රාජස්ථාන් රෝයල්ස් කණ්ඩායම පන්දුවාර 19යි පන්දු 3කදී කඩුලු 6ක් දැවී ලකුණු 226ක්  ලබා ගනිමින් ජයග්\u200dරහණය කළේය. \n ', 'කාර්යය මණ්ඩල සාමාජිකයින් කිහිපදෙනෙකුට නව කොරෝනා වෛරසය ආසාදනයවීම හේතුවෙන්\nඩුබායිහි පිහිටි ජාත්\u200dයන්තර ක්\u200dරිකට් කවුන්සිල මූලස්ථානය තාවකාලිකව වසා තැබීමට සිදුව තිබේ.\nඒ අනුව මූලස්ථාන ගොඩනැගිල්ල විශබීජහරණයට ලක් කිරීමට පියවර ගෙන ඇති බව විදෙස් මාධ්\u200dය\nවාර්තා කළේය.\nකාර්යය මණ්ඩලයේ සෙසු සාමාජිකයින්ට දින කිහිපයක් නිවසේ සිට රාජකාරී කටයුතු සිදුකිරීමට ද\nඋපදෙස් ලබා දී තිබේ.\nමේ වන විට ඩුබායිහි රැදි සිටින ඉන්දීය ප්\u200dරිමියර් ලීග් ක්\u200dරිකට් තරගාවලියට සහභාගි වන කණ්ඩායම්වල\nක්\u200dරීඩකයින් අයි.සි.සී.මූලස්ථානයේ කාර්යය මණ්ඩල සමඟ සම්බන්ධ වීමක් සිදුනොවන බැවින් ඔවුන්ට\nමෙම තත්ත්වයෙන් බලපෑමක් එල්ල නොවන බව අයි.පි.එල්.බලධාරීන් සඳහන් කර ඇත.', 'ඉන්දිය ප්\u200dරිමියර් ලීග් ක්\u200dරිකට් තරගාවලියේ ඊයේ (26) පැවැති තරගයකින් ජය වාර්තා කිරීමට කොල්කටා නයිට් රයිඩර්ස් කණ්ඩායම සමත් විය.\nඒ සන්රයිසර්ස් හයිද්\u200dරාබාද් කණ්ඩායම පරාජයට පත් කරමින්.\n තරගයේ කාසියේ වාසිය දිනූ සන්රයිසර්ස් හයිද්\u200dරාබාද් කණ්ඩායම පළමුව පන්දුවට පහරදීමට තීරණය\nකළේය.\nඒ අනුව පිටියට පිවිසි සන්රයිසර්ස් හයිද්\u200dරාබාද් කණ්ඩායම නියමිත පන්දුවාර 20 අවසානයේ කඩුලු 4ක්\nදැවී රැස් කළ ලකුණු සංඛ්\u200dයාව 142කි.\nසන්රයිසර්ස් හයිද්\u200dරාබාද් කණ්ඩායම වෙනුවෙන් මනීෂ් පාණ්ඩේ පන්දු 38කදී හයේ පහර 2ක් සහ හතරේ\nපහර 3ක් සමඟින් ලකුණු 51ක් රැස් කළේය.\nඩේවිඩ් වෝනර් ලකුණු 36යි.\nලකුණු 143ක ජයග්\u200dරාහී ඉලක්කය හඹායාම සඳහා පිටියට පිවිසි කොල්කටා නයිට් රයිඩර්ස් කණ්ඩායම\nපන්දුවාර 18ක් අවසානයේදී කඩුලු 3ක් පමණක් දැවී එම ඉලක්කය පසු කළේය.\nකොල්කටා කණ්ඩායම වෙනුවෙන් ෂුබ්බාන් ගිල් පන්දු 62කදී හයේ පහර 2ක් සහ හතරේ පහර 5ක්\nසමඟින් නොදැවී රැස් කළ ලකුණු සංඛ්\u200dයාව 70කි.\nඔයින් මෝගන් නොදැවී ලකුණු 42ක් රැස් කළේය.', 'ලොව කොවිඩ් මරණ ලක්ෂ 12 ඉක්මවයි.\nලොව පුරා  කොවිඩ් මරණ සංඛ්\u200dයාව අද (01) දොළොස්ලක්ෂය ඉක්මවා ගියේය.\nමේ වන විට හඳුනාගෙන ඇති ගෝලීය ආසාදිතයන් සංඛ්\u200dයාව හාරකෝටි හැට හතරලක්ෂයකට අධික වේ.\nමේ අතර කොවිඩ් ව්\u200dයාප්තිය හේතුවෙන් එංගලන්තය දෙවන වරටත් සම්පූර්ණයෙන්ම වසා දැමීමට එරට බලධාරීන් කටයුතු කළේය.\nකොවිඩ් ආසාදිතයන් මිලියනය ඉක්මවූ රාජ්\u200dය අතර නවවැනි ස්ථානයට අද දින එක්සත් රාජධානිය පැමිණි බව වාර්තා වේ.\nඒ ඊයේ නව ආසාදිතයන් 21,915 දෙනෙකු හඳුනාගැනීමත් සමගය.\nඑක්සත් රාජධානියේ කොවිඩ් මරණ සංඛ්\u200dයාව ද 46,000 ඉක්මවා තිබේ.\nමේ හේතුවෙන් ලබන බ්\u200dරහස්පතින්දා සිට සති 4ක් සඳහා එංගලන්තය සම්පූර්ණයෙන් වසා දැමීමට තීරණය කළ බව අගමැති බොරිස් ජොන්සන් නිවේදනය කළේය.\nඑමෙන්ම ඔස්ට්\u200dරියාව හා පෘතුගාලයද අද සිය සංචරණ සීමා දැඩි කිරීමට පියවර ගනු ලැබීය.\nබෙල්ජියමේ කොවිඩ් ව්\u200dයාප්තිය වැඩිම ලීච් නමැති ප්\u200dරදේශයේ රෝහලක රෝගය ආසාදිත, නමුත් රෝග ලක්ෂණ නොපෙන්වන හෙදියන්ට අඛණ්ඩව රාජකාරී හී නිරතවන ලෙස දැනුම් දී තිබෙන බවද වාර්තා වේ.\nරෝගී සංඛ්\u200dයාව වැඩිවීමට සාපේක්ෂව සෞඛ්\u200dය සේවකයන් අඩු වීම හේතුවෙන් එම තීරණය ගෙන තිබේ.\nඑම ප්\u200dරදේශයේ රෝහල්වල දැඩි සත්කාර ඒකක යුද කලාපයක ස්වරූපයක් ගෙන ඇති බව වෛද්\u200dයවරු පවසති.\nනෙදර්ලන්තයේ කොවිඩ් රෝගියෙක් ජර්මනියේ රෝහලක් වෙත ගුවනින් ප්\u200dරවාහනය කරන අයුරු විදෙස් මාධ්\u200dය වාර්තා කළේය.\nසෞඛ්\u200dය පහසුකම් ප්\u200dරමාණවත් නැති රටවල් රැසක් මේ වන විට සිය රෝගීන් වෙනත් රටවලට රැගෙන යාම ආරම්භ කර තිබෙන බව විදෙස් මාධ්\u200dය පවසයි.\nකොවිඩ් ආසාදිතව මාස 3ක පමණ කාලයක් රෝහල්ගතව ප්\u200dරතිකාර ලැබූ 40 හැවිරිදි අමෙරිකානුවෙකු සුවය ලබා පිටව යාම රෝහල් කාර්යමණ්ඩලයට ප්\u200dරීතිමත් හා සංවේදී අවස්ථාවක් වූ අයුරු විදෙස් මාධ්\u200dය වාර්තා කර තිබුණි.\nඑම රෝගියා දින 87ක් ශ්වසන යන්ත්\u200dරයක් ආධාරයෙන් දිවි ගෙවූ බව රෝහල් අංශ පැවසූහ.\nවසංගතයෙන් ලොව තෙවනුවට වැඩිම බලපෑම් එල්ලවී ඇති රුසියාවේ වෛද්\u200dයවරුන්ගේ හිඟයක් පවතින බව එරට වාර්තා පෙන්වා දෙයි.\nමේ අතර යූරල් කලාපයේ කොවිඩ් රෝහලක ඔක්සිජන් නලයක් පිපිරීමෙන් ඇති වූ විශාල ගින්නක් නිසා රෝගීන් 150දෙනෙකු වෙනත් රෝහලකට පිටත්කර යැවීමට බලධාරීන්ට සිදුවිය.\nමේ අතර පවතින දැඩි අවදානම නොතකා ඉන්දිය වැසියන් සාප්පු සවාරිවල නිරතවීම වෛද්\u200dයවරුන්ගේ දෝෂදර්ශනයට ලක්වී තිබේ.\nඑරට බොහෝ පිරිසක් සෞඛ්\u200dය ආරක්ෂක ක්\u200dරමවේද අමතක කොට ඇති බව වෛදවරු පවසති. \nමේ අතර කොවිඩ් ආසාදිත පියෙකුට සිය පුතුගේ විවාහ මංගල්\u200dයය දැක බලාගැනීමට රෝහලෙන් ඉඩ සැලසූ පුවතක් ඊශ්\u200dරායලයෙන් වාර්තා විය.\nආසාදිත පියාට දැකගැනීමට හැකි ලෙස, පුත්\u200dරයා සිය විවාහ උත්සවය පවත්වා තිබෙන්නේ රෝහල් භූමියේදීය.', 'එංගලන්තය සති හතරක කාලයක් සඳහා වසාදැමීමට තීරණය කර තිබේ.\nඒ අනුව දෙසැම්බර් 02 වනදා දක්වා රට වසා දමන බව බ්\u200dරිතාන්\u200dය අග්\u200dරාමාත්\u200dය බොරිස් ජොන්සන් නිවේදනය කර ඇත.\nකොවිඩ් නයින්ටීන් වෛරසය යළි සීඝ්\u200dරයෙන් පැතිරයාම පාලනය කිරීම සඳහා මෙම පියවර ගෙන ඇති බව විදෙස් මාධ්\u200dය වාර්තා කළේය.\nඅප්\u200dරේල් මාසයට වඩා වේගයෙන් වෛරසය මෙවර පැතිර යමින් පවතින බව බ්\u200dරිතාන්\u200dය අග්\u200dරාමාත්\u200dයවරයා ප්\u200dරකාශ කර තිබේ.\nකොවිඩ් වෛරසය පැතිරයාමත් සමග එංගලන්තය සම්පූර්යෙන් වසාදැමුණු දෙවන අවස්ථාව මෙය ලෙස සැලකෙයි.\nකෙසේවෙතත් අදාළ කාලය තුළ ඇතැම් පාසල් සහ විශ්වවිද්\u200dයාල විවෘතව තැබිය හැකි බව ද සඳහන් වේ.\nසමස්ථ ගෝලීය කොවිඩ් ආසාදිතයන් සංඛ්\u200dයාව ලක්ෂ 10 ඉක්මවූ නවවැනි රට බවට අද එංගලන්තය පත්ව තිබේ.\nඒ ඊයේ (31) එරටින් නව ආසාදිතයන් 21,915 දෙනෙක් හඳුනාගැනීමත් සමගය.\nඒ අනුව එරට සමස්ථ ආසාදිතයින් ගණණ 1,011,660ක් දක්වා ඉහළ ගොස් ඇති අතර, එරට සමස්ථ කොවිඩ් මරණ සංඛ්\u200dයාව 46,555කි.\nකෙසේ වෙතත් එලඹෙන නත්තල් සමයේදී පවුල්වලට එක්වී කාලය ගතකිරීමට අවස්ථාව සැලසෙන පරිදි ක්\u200dරියාමාර්ග ගැනීමට බලාපොරොත්තු වන බවද අගමැතිවරයා වැඩිදුරටත් සඳහන් කර තිබේ.', 'කලක් ජේම්ස් බොන්ඩ් චරිතය රඟපෑ ශ්\u200dරීමත් ෂෝන් කොනරි අභාවප්\u200dරාප්ත වූ බව ඔහුගේ පවුලේ ඥාතීන් පවසයි.\n\nජනප්\u200dරිය ජේම්ස් බොන්ඩ් චිත්\u200dරපට මාලාවේ ඔහු කළ රංගනය හේතුවෙන් ඔහු ලොවපුරා චිත්\u200dරපටලෝලීන් අතර ජනාදරයට පත්විය.  \n\nස්කොට්ලන්ත ජාතිකයෙක් වන ඔහු මියයන විට 90 හැවිරිදි වියේ පසුවිය.\n \nඔහු නින්දේදීම මියගොස් සිටි බව වාර්තා වේ.', 'ඉරාකයේ සිදුවු ගෑස් කාන්දුවකින් හටගත් පිපිරීමක් හේතුවෙන් පුද්ගලයින් දෙදෙනෙකු මියගොස් තවත් 51දෙනෙකු තුවාල ලබා තිබේ.\nබැග්ඩෑඩ් නුවර ආසන්නයේ පිහිටි විදුලි බලාගාරයකට ගෑස් ප්\u200dරවාහනය කිරීමේ නලයක පිපිරීම හටගෙන ඇති බව විදෙස් මාධ්\u200dය වාර්තා කළේය. \nපිපිරීමත් සමග ගින්නක් හටගෙන ඇති අතර එය මැඩපැවැත්වීමේ කටයුතු සිදුකරමින් පවතින බව විදෙස් මාධ්\u200dය පවසයි.\nතුවාල ලැබුවන් අතර ළමුන් ද වන බව වාර්තා වේ.\nකෙසේවෙතත් ගෑස් නලයක හටගත් මෙම පිපිරීමෙන් ගෑස් නිෂ්පාදන සහ මෙහෙයුම් කටයුතු සඳහා බලපෑමක් ඇති නොවන බව එරට බලධාරීන් සඳහන් කර තිබේ.', 'භූ කම්පනයකින් තුර්කියට සහ ග්\u200dරීසියට දැඩි හානි සිදුව තිබේ.\nඒජියන් මුහුදේ ඊයේ (30) සිදුවූ රිච්ටර් මාපාංක 7.0 ක ප්\u200dරභලත්වයකින් යුත් භූ කම්පනයකින් ග්\u200dරීසියේ සහ තුර්කියේ 20 කට වැඩි පිරිසක් මියගොස් බොහෝ අලාභ හානි සිදුවී තිබුණි.\nවෙරළබඩ ප්\u200dරදේශවල සුළු සුනාමි තත්ත්වයක් ද හටගෙන ඇති අතර ඊට බියවූ ජනතාව වීදි දිගේ දිවගිය බව විදෙස් මාධ්\u200dය වාර්තා කළේය.\nතුර්කියේ ඉස්මිර් නගරයට දැඩි හානි සිදුවී තිබේ.\nනගරාධිපතිවරයා පවසන්නේ ගොඩනැගිලි 20 ක් පමණ සම්පූර්ණයෙන්ම කඩා වැටී ඇති බවය. \nසුන්බුන්වලට යටවී සිටි 70 දෙනකු පමණ බේරාගෙන තිබුණි.\nභූ කම්පනය හේතුවෙන් 700 කට අධික සංඛ්\u200dයාවක් තුවාල ලබා ඇති බව ද සඳහන් වේ.\nනිරතුරුවම භූ කම්පනවලට ලක්වන රටක් වන තුර්කියේ ඉස්මිර් නගරයේ 1999 සිදුවූ රිච්ටර් මාපාංක7.6 ක ප්\u200dරභලත්වයෙන් යුතු භූකම්පනයෙන් 17,000ක් පමණ මියගියේය.', 'අමෙරිකාවේ මේ දක්වා දිනක් තුළ වාර්තා වූ වැඩිම කොවිඩ් නයින්ටීන් ආසාදිතයින් සංඛ්\u200dයාව පසුගිය පැය 24 තුළ වාර්තා වූ තිබේ.\nඒ අනුව ඊයේ එරටින් නව කොවිඩ් ආසාදිතයින් 101,461ක් දෙනෙකු වාර්තා වු බව විදෙස් වාර්තා සඳහන් කළේය.\nමේ වන විට එරට සමස්ථ කොවිඩ් නයින්ටීන් ආසාදිතයින් සංඛ්\u200dයාව 9,316,297ක් දක්වා ඉහළ ගොස් තිබේ.\nඊයේ දිනය තුළ අමෙරිකාවෙන් නව කොවිඩ් මරණ 988 දෙනෙකු වාර්තා වී ඇති අතර ඒ අනුව එරට සමස්ථ කොවිඩ් මරණ සංඛ්\u200dයාව 235,159ක් දක්වා ඉහළ ගොස් ඇති බව විදෙස් වාර්තා සඳහන් කළේය.\nජෝන්ස් හොප්කින්ස් විශ්වවිද්\u200dයාලයේ දත්තවලට අනුව අවසන් මිලියනය වාර්තා වී ඇත්තේ ආසාදිතයන් මිලියන 8ක් වාර්තා වී දින 14 කට පසුවය.\nවසංගතය ආරම්භ වූ දා සිට මේ දක්වා අමෙරිකාවෙන් නව ආසාදිතයන් මිලියනයක් වාර්තා වූ වේගවත්ම අවස්ථාව මෙයය.\nමේ අතර, ආසාදිතයන් වාර්තාවීම සීඝ්\u200dරයෙන් ඉහළයාම හේතුවෙන් නැවත රට වසාදමන බව බෙල්ජියම ඊයේ (30) නිවේදනය කළේය.\nඑරට කොවිඩ් -19 පැතිරීම පිළිබඳ නව දත්තවලට අනුව යුරෝපයේ වැඩිම ආසාදන අනුපාතය වාර්තා වන්නේ එරටින් ය.', 'මෙක්සිකෝවේ ගුවනහුවාතෝ ප්\u200dරාන්තයෙන් සමූහ මිනී වලක් හමුවී තිබේ.\nඑහි මෘත දේහ 59 ක් තිබූ බව විදෙස් වාර්තා සඳහන් කළේය.\nමෑත වර්ෂවලදී මෙක්සිකෝවේ මත්ද්\u200dරව්\u200dය සම්බන්ධ ප්\u200dරචණ්ඩ ක්\u200dරියා බෙහෙවින් ඉහළ ගොස් තිබුණි.\n        \nඑවැනි සිදුවීම්වලින් මියගිය බවට විශ්වාස කෙරෙන පුද්ගලයන්ගේ මළ සිරුරු සහිත සමූහ මිනී වළක් මෙලෙස හමුවී තිබේ.\nකාන්තාවන් දස දෙනෙකුගේ මෘත දේහ ඒ අතර වන බව විදෙස් වාර්තා සඳහන් කළේය.\nයොවුන් වියේ මෙන්ම තරුණ අවධියේ පසුවන්නන්ගේ මෘත දේහ රැසක්ද ඒ අතර වන බවට සඳහන් වේ.\nමේ වර්ෂය ආරම්භයේ සිට අගෝස්තු මාසය තෙක් කාලසීමාවේදී ද ගුවනහුවාතෝ ප්\u200dරාන්තයේ මනුෂ්\u200dය ඝාතන දෙදහසකට වැඩි ප්\u200dරමාණයක් සිදුවී ඇති බව විදෙස් වාර්තා පෙන්වා දෙයි.\nඑය පෙර වර්ෂයේ එම කාලපරිච්ඡේදය හා සැසඳීමේදී සියයට විසි පහක වැඩිවීමකි.\nමේ අතර මෙක්සිකෝ පොලිසිය පවසන්නේ තවත් මෙවැනිම සමූහ මිනී වළවල් පවතින බවට ඇති සැකය හේතුවෙන් අඛණ්ඩව මෙහෙයුම් සිදුකරන බවය.', 'පැසිෆික් සාගරයේ පිහිටි මාර්ෂල් දූපතෙන් ද කොවිඩ් ආසාදිතයින් දෙදෙනෙක් හමුවී තිබේ. හවායි සහ පිලිපීනය අතර පිහිටි මෙම දූපත් සමූහයෙන් මේ දක්වා කොවිඩ් ආසාදිතයින් හමු වූයේ නැත.\nඑහි බලධාරීන් පැවසුවේ හවායි සිට පැමිණි අමෙරිකානුවන් දෙදෙනෙක් කොවිඩ් ආසාදිතයින් ලෙස හඳුනාගත් බවය. ඔවුන් දෙදෙනා එම දූපත් සමූහයේ පිහිටි අමෙරිකානු කඳවුරක සේවය සඳහා පැමිණ තිබේ.\nඔවුන් හමුදා ගුවන් යානයකින් පැමිණ ඇති අතර නිරෝධායනය වෙමින් සිටියදී ආසාදිතයින් ලෙස හඳුනාගත් බව වාර්තා වේ.\nවෛරස ආසාදිතයින් පැමිණීම වැළක්වීම සඳහා මාර්ෂල් දූපත් බලධාරීන් කිසිවෙකුටත් පසුගිය මාර්තු මාසයේ සිට සිය රටට ඒමට ඉඩ නොදුනි.', 'කොවිඩ් -19 පැතිරීම නැවත වරක් ඉහළ යෑමත් සමග යුරෝපයේ විශාලම ආර්ථිකයන් සහිත රටවල් දෙකක් නැවතත් සංචරණ සීමා පැනවීමට තීරණය කර තිබේ.\nහෙට සිට ප්\u200dරංශ ජනතාවට තම නිවසින් පිට විය හැක්කේ අත්\u200dයවශ්\u200dය සේවා සඳහා හෝ සෞඛ්\u200dය හේතු මත පමණි.\nඒ පිළිබඳ ව ප්\u200dරංශ ජනාධිපති එම්මානුවෙල් මැක්\u200dරෝන් පැවසුවේ, "අපේ රට තුළ දෙවැනි රැල්ලක් ඇතිවීමට හැකියි. එහි බලපෑම පළමු වතාවට වඩා දරුණු විය හැකියි," යනුවෙනි.\nමේ අතර ජර්මනිය මුළු රට ම ආවරණය වන පරිදි අර්ධ වශයෙන් සංචරණ සීමා පැනවීමට තීරණය කර තිබේ.\nචාන්සලර් අන්ජෙලා මර්කල් පැවසුවේ ඒ අනුව භෝජනාගාර, මත්පැන් අලෙවිසැල්, කායවර්ධන මධ්\u200dයස්ථාන සහ සිනමාහල් වසා තැබෙන බවය.\nයුරෝපය පුරා ආසාදිතයින් සහ මරණ ඉහළයමින් පවතින අතර එක්සත් රාජධානියෙන් ඊයේ මරණ 310ක් සහ ආසාදිතයින් 24,701ක් වාර්තා වී තිබේ.\n \nපර්යේෂණ වාර්තාවකට අනුව එංගලන්තයේ දෛනිකව පුද්ගලයින් 100,000ක් පමණ ආසාදිතයින් ලෙස හඳුනාගන්නා බව වාර්තා වන අතර වසංගතය පාලනයට ක්\u200dරමෝපායන් වෙනස් කිරීමට එමගින් රජයට සිදුවන බව විදෙස් මාධ්\u200dය පවසයි.\nපසුගිය අප්\u200dරේල් මාසයෙන් පසුව දෛනිකව වාර්තා වන ආසාදිතයින් සහ මරණ ප්\u200dරංශයේ ඉහළ යමින් පවතී.\nඊයේ එරටින්, නව ආසාදිතයින් 36,437ක් හඳුනාගත් අතර වාර්තා වූ මරණ ගණන 244කි. ', 'ගෙවුණු දින 7ක කාලය තුළ පමණක් ලොව පුරා නව කොවිඩ් ආසාදිතයන් මිලියන 3කට ආසන්න සංඛ්\u200dයාවක් වාර්තා වී ඇති බව ලෝක සෞඛ්\u200dය සංවිධානය පවසයි.\n\nඑම සංවිධානය පෙන්වා දෙන්නේ වසංගතය ආරම්භයේ සිට කෙටිම කාලයකින් වැඩිම ආසාදිතයන් සංඛ්\u200dයාවක් හමු වූ ප්\u200dරථම අවස්ථාව මෙය බවය.\n\nපසුගිය සතියට සාපේක්ෂව යුරෝපයේ දෛනික කොවිඩ් මරණ සියයට 40කින් පමණ ඉහළ ගොස් ඇති බව ද ලෝක සෞඛ්\u200dය සංවිධානය පෙන්වා දී තිබේ.\n\nලෝක සෞඛ්\u200dය සංවිධානයේ ප්\u200dරකාශක මාග්\u200dරට් හැරිස් පවසන්නේ, ප්\u200dරංශය, ස්පාඥ්ඤ, නෙදර්ලන්තය සහ රුසියාව යන රටවල කොරෝනා ආසාදිතයින් තුනෙන් එකක් පමණ වැඩි වී ඇති බවයි.\n\nරෝහල්වල දැඩිසත්කාර ඒකක, රෝගීන්ගෙන් පිරී යාම කණගාටුවට කරුණක් බව ද ඇය වැඩිදුරටත් ප්\u200dරකාශ කළාය.\n\nමේ වනවිට යුරෝපයේ කොවිඩ්-19 කේන්ද්\u200dරය බවට පත්ව ඇති ප්\u200dරංශයෙන් අප්\u200dරේල් මාසයෙන් පසු වාර්තා වූ වැඩිම දෛනික කොවිඩ් මරණ සංඛ්\u200dයාව ඊයේ (27) වාර්තා වූ අතර එය 523 කි.', 'ලොව පුරා සිදුව ඇති කොවිඩ් මරණ වලට වායු දූෂණයේ බලපෑමක් පවතින බවට අධ්\u200dයයනයකින් අනාවරණය වී තිබේ.\nජර්මානු හා සයිප්\u200dරස් විශේෂඥයින් පිරිසක් විසින් සිදුකළ අධ්\u200dයයනයකින් අනාවරණය වී ඇත්තේ ලොව පුරා මේ දක්වා සිදුව ඇති කොවිඩ් මරණ වලින් සියයට 15කට වායු දූෂණයේ බලපෑමක් පවතින බවට නිගමනය කළ හැකි බවය.\nවිශේෂයෙන් පෘථීවියේ පරිසර දූෂණය වැඩිම කලාපය ලෙස සැලකෙන නැගෙනහිර ආසියානු කාලාපයේ කොවිඩ් මරණවලින් සියයට 27කටම වායු දූෂණය හේතු වී ඇති බව එම අධ්\u200dයයනයෙන් අනාවරණය කර ඇත.\nවායු දූෂණය හේතුවෙන් සෑම පුද්ගලයෙකුගේම අපේක්ෂිත ආයු කාලයෙන් වසර දෙකක් අඩුවන බවට විද්\u200dයාඥයින් සිදුකළ පර්යේෂණ වලින් මීට පෙර අනාවරණය කර තිබුණි.', 'පාකිස්තානයේ පෙෂාවර් නගරයේ පිහිටි ආගමික පාසලකට එල්ල වූ බෝම්බ ප්\u200dරහාරයකින් 7 දෙනෙක් මියගොස් 50කට වැඩි පිරිසක් තුවාල ලබා තිබේ.\nමියගොස් ඇති බොහෝදෙනා වයස අවුරුදු 20ත් 30ත් අතර තරුණයින් බව වාර්තා වේ. තුවාල ලැබූවන් අතර වයස අවුරුදු 13ට අඩු සිව් දෙනෙක් සිටින බව පාකිස්තාන පොලීසිය පවසයි.\nමෙම පාසලට ප්\u200dරහාරයක් එල්ල කිරීමට හේතුව අපැහැදිලි ය. ප්\u200dරහාරය එල්ල වන අවස්ථාවේ එහි සිසුන් විශාල පිරිසක් සිටි බව සඳහන් වේ.', 'සඳ මත ජලය ඇති බවට නසා ආයතනය ප්\u200dරකාශයට පත්කර තිබේ.\nචන්ද්\u200dරිකා තාක්ෂණය ඔස්සේ ලබාගත් තොරතුරුවලට අනුව සඳමත ස්වභාවික ජලය ඇති බවට ස්ථීර වශයෙන්ම ප්\u200dරකාශය කළ හැකි බව නාසා ආයතනය පෙන්වා දෙයි.\nසඳ මත ජලය ඇති බවට නාසා ආයතනය ප්\u200dරකාශයට පත් කළ ප්\u200dරථම අවස්ථාව මෙය බව විදෙස් වාර්තා සඳහන් කරයි.\nසඳ මතුපිට සූර්යාලෝකය වැටෙන ප්\u200dරාදේශයන්හි ජලය ඇති බවට තහවුරු වී තිබේ.\nඑම ජලයේ ස්වභාවය පිළිබඳව විද්\u200dයාඥයින් විසින් තවදුරටත් අධ්\u200dයයනය කිරීමට බලාපොරොත්තු වන බව නාසා ආයතනය ප්\u200dරකාශ කර ඇත.', 'විනාඩි 12ක් වැනි කෙටි කාලයක් තුළ දී කොවිඩ් ආසාදිතයෙක් හඳුනාගත හැකි ක්\u200dරමවේදයක් එංගලන්තය හඳුන්වා දී තිබේ.\nඑහිදී නාසයෙන් ලබාගන්නා ශ්\u200dරාවය එම පරීක්ෂණය සඳහා යොදාගනී.\nඑංගලන්තයේ ප්\u200dරකට බූට්ස් සමාගම විසින් හඳුන්වා දී ඇති එම පරීක්ෂණය සඳහා පවුම් 120ක් වැයවේ.  \nවිශේෂයෙන් රෝග ලක්ෂණ නොපෙන්වන කොවිඩ් ආසාදිතයින් හඳුනාගැනීමට එම ක්\u200dරමවේදය යොදාගත හැකිබව වාර්තා වේ.\nයුරෝපයේ සහ අමෙරිකාවේ මෙම පරීක්ෂණය සඳහා බලධාරීන්ගේ අනුමැතිය ලැබී තිබේ.\nරෝගීන් 500 දෙනෙකු යොදාගෙන අත්හදාබැලීම් කර ඇති අතර එයින් ලද ප්\u200dරතිඵල 97% නිවැරදි බව සඳහන් වේ.', 'ඉන්දීය මහ බැංකු අධිපති ශක්තිකාන්ත දාස් තමාට කොවිඩ් -19 වෛරසය වැළඳී ඇති බව ට්විටර් පණිවුඩයක් නිකුත් කරමින් පවසයි.\n\nඑරට කොවිඩ් වෛරසය වැළඳුනු, රජයේ ඉහළ නිලතල දරන පුද්ගලයින්ගෙන් එක අයෙක් ලෙස ඔහු සැළකේ.\n\n63 හැවිරිදි දාස් පවසන්නේ, තමාගේ සමීපතමයින් සහ එකට රාජකාරි කළ පුද්ගලයින් ව දැනුවත් කළ බවය.  \n\n"මම හුදකලා වෙලා ඉන්නේ. රාජකාරි වැඩවලට අවශ්\u200dය විදියට මැදිහත් වෙනවා. ඉන්දීය රිසව් බැංකුවේ කටයුතු සාමාන්\u200dය පරිදි සිදුවෙනවා," යනුවෙන් ඔහු පැවසීය.', 'කොවිඩ් දෙවන රැල්ලේ ව්\u200dයාප්තිය පාලනයට ස්පාඤ්ඤයේ හදිසි තත්ත්වයක් ප්\u200dරකාශ කර තිබේ.\nනව රෙගුලාසිවලට අනුව එරටට රාත්\u200dරී ඇඳිරි නීතිය පනවා ඇති අතර, කලාප අතර ගමනාගමනය තහනම් කිරීමටත් අදාළ කලාපවල බලධාරීන්ට අවසර හිමිවනු ඇති.\nඑරට කලාප රැසක් දැනටමත් ඉහළම කොවිඩ් අවධානම් මට්ටම පසුකර අවසන්.\nමෙම නව කොවිඩ් පාලන සීමා මාස 6කට දීර්ඝ කිරීම සඳහා පාර්ලිමේන්තු අනුමැතිය ලබාගැනීමට අපේක්ෂා කරන බව ස්පාඤ්ඤ අගමැති පෙද්\u200dරෝ සැන්චෙස් පැවසුවේය.\nස්පාඤ්ඤයෙන් අද වන විට කොවිඩ් රෝගීන් 1,110,372ක් හඳුනාගෙන ඇති අතර, සිදුව ඇති සමස්ථ මරණ සංඛ්\u200dයාව 34,752කි.\nමේ අතර සමස්ථ ගෝලීය කොවිඩ් ආසාදිතයන් සංඛ්\u200dයාව අද වනවිට 43,345,944ක් දක්වා ඉහළ ගොස් තිබේ.\nකොවිඩ් ආසාදනය වීමෙන් මියගිය පිරිස 1,159,093 කි.\nමේ අතර, දෛනික ආසාදිතයන් හඳුනාගැනීමේ නව වාර්තාවක් පිහිටුවමින් ප්\u200dරංශයෙන් ඊයේ (25) කොවිඩ් ආසාදිතයන් 52,010 ක් හඳුනාගැණුනි.\nඒ අනුව සමස්ථ ආසාදිතයන් සංඛ්\u200dයාව 1,138,507ක් වන අතර කොවිඩ් මරණ සංඛ්\u200dයාව 35,000කට ආසන්න වෙමින් තිබේ.\nයුරෝපා කලාපයේ වැඩිම කොවිඩ් බලපෑමට ලක්වූ සෙසු රටවල් අතර ඉතාලිය, එක්සත් රාජධානිය, බෙල්ජියම, පෝලන්තය සහ නෙදර්ලන්තය ඉදිරියෙන් සිටියි.', 'කොවිඩ් හේතුවෙන් සිදු වූ මරණ වයස් කාණ්ඩ අනුව වර්ගීකරණය කරමින් ලොව පුරා රටවල් කළ අධ්\u200dයයනවලදී වයසත් සමගම මරණ අනුපාතිකය ද ඉහළ යන බව පෙනී ගොස් ඇතැයි වාර්තා වේ.\nවසංගතය පැතිරීමට අදාළ පළමු මාස කිහිපය තුළදී අනුගමනය කෙරුණු සාර්ථක මැඩලීමේ පියවර හේතුවෙන් ඔස්ට්\u200dරේලියාව අන් බොහෝ රටවලට වඩා අඩු ආසාදිතයන් සංඛ්\u200dයාවක් වාර්තා කළේය.\nඒ අනුව ආසාදිතයන් ප්\u200dරමාණය 16,000 ක් පමණ වූ අතර මරණ සංඛ්\u200dයාව 189 කට සීමා විය.\nකෙසේ වෙතත් අනපේක්ෂිත අයුරින් කොවිඩ් දෙවෙනි රැල්ල තුළ රටේ සමස්ථ ආසාදිතයන් 27,000 ඉක්මවූ අතර මරණ 905 තෙක් ඉහළ ගියේය.\nඒ අනුව මරණ වලින් වැඩි ප්\u200dරමාණයක් වාර්තා වී ඇත්තේ වයස අවුරුදු 70 වැඩි පුද්ගලයින්ය.\nකෙසේ වෙතත් මෙල්බර්න් නුවර අයත් වික්ටෝරියා ප්\u200dරාන්තය වසා දැමීමේ ප්\u200dරතිඵලයක් වශයෙන් ඔවුන් තත්ත්වය පාලනය කිරීමට සමත් වී ඇතත් ඊයේ නව මරණ 14 ක් එරටින් වාර්තා වී තිබුණි.\nඅමෙරිකාවේ කොවිඩ් මරණ 207,882 ක දත්ත විශ්ලේෂණය කිරීමේදී පෙනීයන්නේ වයසත් සමගම මරණ අනුපාතිකය ද ඉහළ යන අතර එහිදී පිරිමි පුද්ගලයන්ට වැඩි අවදානමක් පවතින බවය.\nඒ අනුව කොවිඩ් මරණ වයස් කාණ්ඩ අනුව වර්ගීකරණය කිරීමේදී අවුරුදු 45–54 ත් අතර මරණ 11,093ක්ද, 55-64 ත් අතර මරණ 26,525ක්ද , 65–74 අතර මරණ 45,015ක්ද , 75–84 අතර මරණ 55,089ක්ද , 85 සහ ඊට වැඩි පුද්ගලයින් අතර මරණ 63,864 ක් වශයෙන් වාර්තා වී තිබේ.\nඅවුරුදු 1ට අඩු වයස් සීමාවේ සිට එරටින් කොවිඩ් මරණ වාර්තා වී තිබීම විශේෂත්වයකි.', 'සැප්තැම්බර් මාසයට සාපෙක්ෂව ඉන්දියාවේ වාර්තාවන දෛනික කොවිඩ් -19 ආසාදිතයින් සංඛ්\u200dයාව මේ වනවිට පහළ යමින් පවතී.\nඒ අනුව ගතවු පැය 24 තුළ එරටින් කොවිඩ් -19 ආසාදිතයින් 50, 224 දෙනෙකු හඳුනාගෙන තිබේ.\nපසුගිය සැප්තැම්බර් 16වන දා දක්වා ඉන්දියාවෙන් දෛනිකව කොවිඩ් -19 ආසාදිතයන් ලක්ෂයකට ආසන්න සංඛ්\u200dයාවක් වාර්තා වු බව ඉන්දීය මාධ්\u200dය වාර්තා කර තිබුණි.\nඔක්තෝබර් 05වන දා සිට එරට දෛනිකව වාර්තා වන කොවිඩ් -19 ආසාදිතයින් සංඛ්\u200dයාව  ක්\u200dරමයෙන් පහළ අගයක් ගන්නා බව ඉන්දීය සෞඛ්\u200dය අංශ පෙන්වා දී තිබේ.\nමේ වනවිට ඉන්දියාවේ සමස්ත කොවිඩ් -19 ආසාදිතයින් ගණන 7,863,892ක් වන අතර මරණ 118, 567ක් සිදුව ඇති බව වාර්තා වේ.\n ', 'පෝලන්ත ජනාධිපති ඇන්ද්\u200dරෙස් ඩූදා ට කොරෝනා වෛරසය ආසාදනය වී ඇති බව වාර්තා වී තිබේ.\nඑහෙත් ජනාධිපතිවරයා යහපත් සුවයෙන් පසුවන බව පෝලන්ත මාධ්\u200dය වාර්තා පවසයි.\n48 හැවිරිදි ඩූදා වෛරසයට ගොදුරු වූ ආකාරය මෙතෙක් අනාවරණය වී නොමැත.\nදෙවැනි කොවිඩ් රැල්ලට මුහුණදී සිටින පෝලන්තයෙන් ඊයේ (23) දිනයේදී ආසාදිතයින් 13 600ක් පමණ වාර්තා වී තිබුණි.\nපවතින අවදානම සලකා රටට රතු අවදානම් නිවේදන දැනටමත් නිකුත්කර ඇතත් ගබ්සා නීතියක් මූලික කරගත් විරෝධතා රටපුරා පැවැත්වීම හේතුවෙන් ඉදිරියේදී ආසාදිතයින් ගණන තවදුරටත් ඉහළ යාහැකි බව විදෙස් වාර්තා වැඩිදුරටත් පෙන්වා දෙති.\n ', 'ගෝලීය කොවිඩ් ආසාදිතයින් ගණන මේ වනවිට 42,497,381ක් දක්වා ඉහළ ගොස් ඇති අතර මරණ ගණන 1,149,367ක් සිදුව ඇතැයි වාර්තා වේ.\nමේ අතර ලබන වසර මැද භාගය දක්වා වන කාලයේ දී කොවිඩ් වසංගතයේ වැඩි බලපෑම් තම රටට එල්ල වනු ඇතැයි ප්\u200dරංශ ජනාධිපති එමානුවෙල් මැක්\u200dරෝන් පවසයි.\nඔහු මේ බව සඳහන් කළේ, ප්\u200dරංශයේ ආසාදිතයින් ගණන මිලියනය ඉක්මවා ගොස් ඇති පසුබිමකදීය.\nඊයේ දිනයේ දී එරටින් ආසාදිතයින් 42,032 ක් හඳුනාගැණුනී.\nප්\u200dරංශයේ සමස්ථ ආසාදිතයින් ගණන 1,041,075ක් වන අතර, සිදුව ඇති මරණ ගණන 34,508 කි.\n \nප්\u200dරංශයේ පැරිස් අගනුවර ඇතුලු ප්\u200dරධාන නගර රැසකට අද වනවිට රාත්\u200dරී ඇඳරිනීතිය පනවා ඇති අතර මිලියන 42ක් වන, සමස්ථ රට වැසියන්ගෙන් තුනෙන් දෙකක පිරිසකට එහි බලපෑම් එල්ල වී තිබේ.\nකෙසේ නමුත් අර්ධ වශයෙන් හෝ රට අකර්මණ්\u200dය කිරීම සම්බන්ධයෙන් මෙතෙක් සලකා බලා නොමැති බව ප්\u200dරංශ රජය පවසයි.', 'අමෙරිකාවේ වැඩිම දෛනික කොවිඩ් ආසාදිතයින් ගණන ගතවූ පැය 24 තුළ වාර්තා විය.\nඑම අගය 80,000ක් ඉක්මවා ගොස් තිබුණේ එරට ප්\u200dරාන්ත 38ක කැපී පෙනෙන ලෙසින් ආසාදිතයින් ඉහළයාමත් සමගය.\nඒ අනුව අමෙරිකාවේ සමස්ථ ආසාදිතයින් ගණන 8,746,953ක් දක්වා ඉහළ ගොස් ඇති අතර වාර්තාවන මරණ ගණන 229,284 කි.\nවේගයෙන්ම අමෙරිකානු ආසාදිතයින් ගණන ඉහළ ගියහොත් ලබන පෙබරවාරි මාසය වනවිට අමෙරිකාවේ කොවිඩ් මරණ ගණන ලක්ෂ 5 ඉක්මවා යනු ඇතැයි නවතම සමීක්ෂණයකින් හෙළිව තිබේ.\nපර්යේෂණයේ ප්\u200dරතිඵල එළිදක්වමින් වොෂින්ටන් විශ්වවිද්\u200dයාල පර්යේෂකයින් කණ්ඩායම අවධාරණය කරන්නේ ජනතාව පොදු ස්ථානවලදී අනිවාර්ය්\u200dයයෙන්ම මුඛ ආවරණ භාවිත කළ යුතු බවය.\nඒ මගින් සිදුවිය හැකි මරණ ගණන එක්ලක්ෂ තිස්දහසකින් පමණ අවම කරගත හැකි බවත් ඔවුන් පෙන්වාදෙයි.\nමෙවන් පසුබිමක අමෙරිකානු ජනාධිපතිවරණයේ අවසන් අපේක්ෂක විවාදය පසුගියදා පැවැත්විය.\nඑහිදී ජනාධිපති ඩොනල්ඩ් ට්\u200dරම්ප් අවධාරණය කළේ, ඉදිරි සති කිහිපයේදී නිසැකවම කොවිඩ් මර්දන එන්නතක් හඳුන්වාදෙන බවය.\nතමන් බලයට පත්වීමෙන් පසුව හඳුන්වාදෙන ඕනෑම කොවිඩ් එන්නතක් සියලු අමෙරිකානුවන්ට කිසිඳු භේදයකින් තොරව ලබාදෙන බව මෙහිදී අදහස් දැක්වූ විපක්ෂයේ අපේක්ෂක ජෝ බයිඩන්ද අවධාරණය කර තිබේ.', 'ලොවපුරා හාරලක්ෂ හැත්තෑහතරදහස් දෙසිය අනූපස් දෙනෙකුට (474,295) පසුගිය පැය 24 තුළදී කොවිඩ් වෛරසය ආසාදනය වී ඇති බව විදෙස් මාධ්\u200dය වාර්තා කරයි.\nඑය මෙතෙක් හඳුනාගත් වැඩිම දෛනික ගෝලීය ආසාදිතයින් සංඛ්\u200dයාව ය.\nසමස්ථ ගෝලීය කොවිඩ් ආසාදිතයන් සංඛ්\u200dයාව මේ වනවිට හාරකෝටි විසිලක්ෂය (42,000,000) ඉක්මවා තිබේ.\nලොවපුරා සිදුව ඇති මරණ ගණන එකොළොස්ලක්ෂ හතළිස් තුන්දහසකට (1,143,000) අධික ය.\nකොවිඩ් දෙවන රැල්ලට දරුණුලෙස ගොදුරු වී ඇති ප්\u200dරංශයේ ආසාදිතයන් සංඛ්\u200dයාව මේ වනවිට මිලියනයකට ආසන්න වී තිබේ. \nඊයේ (22) එරටින් නව ආසාදිතයන් හතළිස් එක්දහස් හයසිය විසිදෙදෙනෙක් (41,622) හඳුනාගැනුණි.\nප්\u200dරංශයේ දෛනික ආසාදිතයන් ගණන හතළිස්දහස ඉක්මවා ගියේ පළමු වරට ය.\nමෙම තත්ත්වය නිසා ප්\u200dරදේශ රැසකට රාත්\u200dරී කාලයේ ඇඳිරිනීතිය පැනවීමට බලධාරීන් පියවර ගෙන තිබේ.', 'ඇෆ්ඝනිස්තානයේ ටඛාර් ප්\u200dරාන්තයේ ආගමික පාසලකට එල්ල වූ ගුවන් ප්\u200dරහාරයකින් ළමුන් ඇතුළුව 12 දෙනෙකු ජීවිතක්ෂයට පත්වී ඇතැයි වාර්තා වේ.\nප්\u200dරාන්ත බලධාරීන් පැවසුවේ හසාරා කර්ලුක් නම් ගම්මානයේ පිහිටි මද්\u200dරාසා පාසලකට එල්ල වූ එම ප්\u200dරහාරයෙන් ළමුන් 11 දෙනෙකු සහ ආගමික ප්\u200dරධානියෙක් මියගොස් ඇති බවය.\nනමුත් එම චෝදනාව ඇෆ්ඝනිස්තාන රජය ප්\u200dරතික්ෂේප කළේය. ඔවුන් පවසන්නේ තලිබාන් සටන්කරුවන් 12 දෙනෙකු මියගොස් ඇති බවය.\nඑම ප්\u200dරදේශයේ සිදු කළ ප්\u200dරහාරයකින් හමුදා සාමාජිකයින් 30 දෙනෙකු පසුගියදා මියගිය අතර එම ගුවන් ප්\u200dරහාරය එල්ල කර ඇත්තේ ඊට පිළිතුරක් ලෙස බව විදෙස් මාධ්\u200dය පවසයි.', 'ඩොලර් බිලියන 1.8ක් වටිනා අවි ආයුධ තොගයක් තායිවානයට විකිණීමට අමෙරිකාව සැරසෙයි. මේ හේතුවෙන් චීනය සමග ඇති ගැටලු තවත් වර්ධනය වියහැකි බව විදෙස් මාධ්\u200dය පෙන්වාදෙයි.\nපෙන්ටගනය පැවසුවේ එම අවි ගනුදෙනුවට ආයුධ පද්ධති 3ක්, රොකට් ලෝන්චර්, සෙන්සර් සහ කාලතුවක්කු අයත් බවය.\n \nචීනය සහ තායිවානය අතර වසර ගණනාවක් පුරා නොහොඳ නෝක්කාඩුවක් පවතී. චීනය, තායිවානය සළකන්නේ ඔවුන්ට අයත් ප්\u200dරාන්තයක් ලෙසය.\nදෙරට අතර ඇති විසන්වාදීත්වය මෑතක සිට ඉහළ ගොස් ඇති අතර එම දිවයින නැවත ලබාගැනීමට බලය පාවිච්චි කිරීමට ඇති හැකියාව ද චීනය ප්\u200dරතික්ෂේප නොකරයි.', 'දකුණු කොරියාවේ සෙම්ප්\u200dරතික්ශාව සඳහා රජයෙන් ලබාදෙන එන්නතක් දුන් 13 දෙනෙකු මියගොස් ඇතැයි වාර්තා වේ.\nනමුත් ඒ පිළිබඳ ව සොයාබැලීමට පත්කළ වෛද්\u200dය කණ්ඩායමේ ප්\u200dරධානියා පැවසුවේ එන්නත සහ මරණ අතර සම්බන්ධයක් නොමැති බවය.\nකෙසේ වුවද, මෙම මරණ හේතුවෙන් එම එන්නත් වැඩසටහන ගැන ජනතාවගේ විශ්වාසය බිඳී ඇතැයි වාර්තා වේ.\nඑසේම කොරියානු වෛද්\u200dය සංගමය පවසන්නේ එන්නතේ සුරක්ෂිතතාව  පිළිබඳ ව තහවුරු වනතුරු එම එන්නත දීම නැවැත්විය යුතු බවය.\nමේ වනවිට දකුණු කොරියාවේ මිලියන 13කට පමණ එම එන්නත ලබාදී තිබේ.\nඑරට මිලියන 19ක පමණ ජනතාවක් එම එන්නත ලැබීමට සුදුසුකම් ලබා තිබේ. එම වැඩසටහන පසුගිය මස ආරම්භ විය.\nඑම එන්නත ලබාදුන් 17 හැවිරිදි පිරිමි දරුවෙක් ඉන් දින දෙකකට පසුව මියයෑම හේතුවෙන් ඒ පිළිබඳ ව බලධාරීන්ගේ අවදානය යොමු වී තිබේ.\nමියගිය අනෙක් පුද්ගලයින් වයස අවුරුදු 70ක් හෝ 80ක් වූ අය වේ.  ', 'ජර්මනියේ සෞඛ්\u200dය අමාත්\u200dය ජෙන්ස් ස්පාන් හට කොවිඩ් නයින්ටීන් වෛරසය ආසාදනය වී ඇති බවට තහවුරු වී තිබේ.\nකොවිඩ් රෝග ලක්ෂණ පෙන්නුම් කිරීමත් සමග ඔහු සිය නිවස තුළ ස්වයං නිරෝධායනට ලක්කර ඇති බව විදෙස් මාධ්\u200dය වාර්තා කළේය.\n40 හැවිරිදි ජර්මන් සෞඛ්\u200dය අමාත්\u200dයවරයා සමග සබඳතා පැවැත්වු පුද්ගලයින් ද දැනුවත් කිරීමට පියවර ගෙන ඇති බව සඳහන් වේ.\nමේ අතර මේ වන විට ජර්මනියෙන් කොවිඩ් නයින්ටීන් ආසාදිතයින් 391,355 දෙනෙකු වාර්තා වී තිබේ.\nඑමෙන්ම එරටින් කොවිඩ් මරණ 9,999ක් වාර්තා වී ඇති බව විදෙස් මාධ්\u200dය වාර්තා කළේය.', 'තම ගුවන් සමාගමට අයත් සමාගමක් වන කැතේ ඩ්\u200dරැගන් සමාගම වසා දැමීමට තීරණය කළ බව කැතේ පැසිෆික් ගුවන් සමාගම නිවේදනය කරයි.\nඒ අනුව, එහි රැකියාවේ නියුතු 8,500 දෙනෙකුට රැකියා අහිමිවන බව විදෙස් මාධ්\u200dය පවසයි.\nකැතේ ඩ්\u200dරැගන් ගුවන් යානා ප්\u200dරධාන වශයෙන් චීනයට සහ තවත් ආසියානු රටවල් කිහිපයකට සේවා සැපයීය.\nහොං කොං හි මුලස්ථානය පිහිටි කැතේ පැසිෆික් සමාගම පවසන්නේ මව් සමාගම සතු යානා ඉන් සමහර ගමනාන්ත සඳහා යොදවන බවය.\n \nලොව පුරා පැතිර ඇති කොවිඩ් -19 වසංගතය හේතුවෙන් බොහෝ ගුවන් සමාගම් උග්\u200dර මූල්\u200dය අපහසුතාවලට පත්ව සිටී.\nසේවකයින් සඳහා විශේෂ නිවාඩු ක්\u200dරමවේද හඳුන්වාදීම, විධායක නිලධාරීන්ගේ වැටුප් අඩුකිරීම සහ ගුවන්යානා මිලදීගැනීම පමා කිරීමෙන් වියදම් අඩුකර ගැනීමට එම සමාගම මේ වන විටත් කටයුතු කර තිබේ.\n \nඑසේම හොං කොං රජයෙන් අමෙරිකානු ඩොලර් බිලියන 5ක මූල්\u200dය ප්\u200dරතිපාදනයක් කැතේ සමාගමට පසුගිය ජුනි මාසයේදී ලැබුණි.\nඑහෙත්, එම ගුවන් සමාගම මාසිකව ඩොලර් මිලියන 60ක පාඩුවක් ලබයි.', 'ගෝලීය කොවිඩ් ආසාදිතයින් ගණන 41,042,579 ක් ලෙස වාර්තා වන අතර, සමස්ථ මරණ ගණන 1,129,591ක් ලෙස දැක්වේ.\nමේ අතර ලොව වැඩිම දෛනික මරණ සහ ආසාදිතයින් අතින් ඉන්දියාව ඉක්මවා යමින් අමෙරිකාව නැවතත් ඉදිරියට පැමිණ තිබේ.\nගතවූ මාසයකට ආසන්න කාලයේ දී අමෙරිකාව පරදවමින් ලොව වැඩිම දෛනික ආසාදිතයින් ගණන ඉන්දියාවෙන් වාර්තාවූවත්, දැන් යළිත් ලොව වැඩිම දෛනික ආසාදිතයින් සහ මරණ වාර්තාවන්නේ අමෙරිකාවෙනි.\nවිදෙස් වාර්තා පවසන්නේ, එරට ප්\u200dරාන්ත 25කට ආසන්න ප්\u200dරමාණයක ආසාදිතයින් වාර්තාවීමේ කැපීපෙනන වර්ධනයක් දැක ගත හැකි බවය.\nඊයේ දිනයේ දී එරටින් ආසාදිතයින් 60,770 වාර්තා වූ අතර සිදුවූ මරණ ගණන 905කි.\nඒ සමගින් එරට තුළ ආසාදිතයින් ගණන ලක්ෂ 85 ඉක්මවා ගියේය.\nමේ වන විට අමෙරිකාවෙන් වාර්තා වන සමස්ථ කොරෝනා ආසාදිතයින් ගණන 8,520,307ක් වන අතර, සිදුව ඇති සමස්ථ මරණ සංඛ්\u200dයාව 226,149ක් ලෙස දැක්වේ.\nපුද්ගලයින් 5,545,619 දෙනෙක් පූර්ණ සුවය ලබා ඇතැයි ද විදෙස් වාර්තා සඳහන් කරයි.\nමේ අතර මාසයක පමණ කාලයක් පුරා අඛණ්ඩව ලොව වැඩිම කොවිඩ් ආසාදිතයින් හඳුනාගත් ඉන්දියාවෙන් ගතවූ දිනයේ දී වාර්තාවූයේ ආසාදිතයින් 54,422 ක් පමණයි.\nකෙසේ නමුත් විශේෂඥයින් පවසන්නේ, ඉදිරි උත්සව සමයෙන් පසුව එරට ආසාදිතයින් ගණන වේගයෙන් ඉහළ යා හැකි බවය.\nමේ අතර උත්සව සමයේදී වඩාත් සැලකිල්ලෙන් කටයුතු කරන ලෙස අගමැති නරේන්ද්\u200dර මෝදි ජනතාවගෙන් ඉල්ලා සිටියේය.\nකෙසේ නමුත් ඔහු වැඩිදුරටත් සඳහන් කළේ, කොවිඩ් රෝගීන් සුවපත්වීමේ වේගය සැලකූ කළ ඉන්දියාව ලොව රටවල් බහුතරයක් අතින් ඉදිරියෙන් සිටින බවය.\nකොවිඩ් ව්\u200dයාප්තියත් සමග ඉන්දියාව වහාම වසාදැමීමට ගත් පියවර හේතුවෙන් මෙසේ රෝගීන් සුවපත්වීමේ වේගය ඉහළ ගිය බවද ඔහු වැඩිදුරටත් පෙන්වාදුන්නේය.', 'ප්\u200dරංශ ජනපති බිරිඳ බ්\u200dරිජිට් මැක්\u200dරොන් මහත්මිය ස්වයං නිරෝධායනයට යොමුව ඇතැයි විදෙස් වාර්තා සඳහන් කරයි.\nඇයව හමුවූ පුද්ගලයෙකුට කොවිඩ් ආසාදනය වී ඇති බවට තහවුරු වීම හේතුවෙන් ඇය ස්ව කැමැත්තෙන් මෙලෙස හුදකලා වී තිබේ.\nමේ අතර, ඊයේ (19) දිනයේ දී ගෝලීය කොවිඩ් ආසාදිතයන්ගෙන් තුනෙන් එකකට වැඩි ප්\u200dරමාණයක් හඳුනාගත්තේ යුරෝපා කලාපයෙන් බව විදෙස් මාධ්\u200dය වාර්තා කළේය.\nඒ ආසාදිතයන් 137,473 දෙනෙක් ලෙසය.\nයුරෝපයෙන් ඊයේ කොවිඩ් මරණ 1,068 ක්ද වාර්තා වී තිබේ.\nයුරෝපයේ ඉහළ දෛනික කොවිඩ් ආසාදිතයන් ප්\u200dරමාණයක් වාර්තා වෙමින් ඇති රටවල් අතරට බෙල්ජියම ද අයත්ය.\nවැලෝනියා කලාපයේ සහ බ්\u200dරසල්ස් අගනුවර කොවිඩ් ව්\u200dයාප්තිය   " සුනාමි" වැනි තත්ත්වයකට ආසන්න බව එරට සෞඛ්\u200dය ඇමති ෆ්\u200dරෑන්ක් වෙන්ඩන්බ්\u200dරෝක් පවසයි.', 'හිසින් බද්ධව උපන් පාකිස්තාන නිවුන් දැරියන් දෙදෙනෙක් ඉතා දීර්ඝ සැත්කමකින් පසුව ලන්ඩන් නගරයේ රෝහලකදී පසුගිය වසරේදී සාර්ථකව වෙන්කරනු ලැබීය.\nහිසින් බද්ධව උපන් පාකිස්තාන නිවුන් දැරියන් දෙදෙනෙක් ඉතා දීර්ඝ සැත්කමකින් පසුව ලන්ඩන් නගරයේ රෝහලකදී පසුගිය වසරේදී සාර්ථකව වෙන්කරනු ලැබීය.\nඑම දැරියන් දෙදෙනා නැවත පාකිස්තානයට පැමිණි බව ජාත්\u200dයන්තර මාධ්\u200dය පවසයි.\nමාර්වා සහ මාර්වා තෙවරක් සැත්කම් සඳහා ලක්කළ අතර ඒ සඳහා පැය 50ක් පමණ ගතවී තිබේ.\nදැරියන්ගේ මව පැවසුවේ, "මට හරි සන්තෝෂයි දැරියන් දෙදෙනා සමග ගෙදර යන්න ලැබීම ගැන," යනුවෙනි.\n"දැරියෝ දෙන්නා හොඳින් ඉන්නවා. මාර්වා වේගයෙන්  යහපත් අතට පත්වෙනවා. ඇයට අපේ උදව් අවශ්\u200dය මඳ වශයෙන්. අපි සාෆා ගැන වැඩි අවධානයකින් ඉන්නේ. දෙවියන්ගේ කැමැත්ත තිබ්බොත් දෙදෙනාම ඇවිදිවී."\nබද්ධවූ නිවුන් දරු උපත් දුර්ලභය. ඉන් හිසින් බද්ධවූ නිවුන් දරු උපත් හමුවන්නේ 20ට එකකි. ඔවුන් බොහෝ දෙනා හිස් කබලෙන් බද්ධව උපදින අතර ළමා කාලයෙන් අනතුරුව මියයති.\n \nවිදෙස් මාධ්\u200dය වාර්තා පවසන්නේ සැත්කම්වලින් අනතුරුව සාෆා සහ මාර්වා වෙන් කිරීමෙන් අනතුරුව ග්\u200dරේට් ඔර්මන්ඩ් ස්ට්\u200dරීට් රෝහලේ 100ක පමණ පිරිසක් දැරියන් දෙදෙනා බලාගත් බවය.\nසාර්ථක සැත්කම් මාලාවකින් අනතුරුව එම දැරියන් දෙදෙනා 2019 පෙබරවාරි මාසයේදී වෙන් කෙරිණි.\nඑතැන් සිට ඔවුන් සිය මව සහ මාමා සමග ප්\u200dරතිකාර සඳහා ලන්ඩන් නගරයේ රැඳී සිටි අතර ඒ සඳහා වැයවූ පවුම් මිලියනයක මුදල ගෙවන ලද්දේ පාකිස්තාන ව්\u200dයාපාරිකයෙකු වන මුර්ටාසා ලක්හානි විසිනි.\n \nදැරියන් දෙදෙනාගේ මේ වනවිට වයස අවුරුදු 3 1/2කි. ඔවුන් දෙදෙනාට නිරතුරුවම භෞත චිකිත්සාවට ලක් කළ යුතුය. ඒ ඔවුන්ට ඇවිදීම පහසු කිරීමේ අරමුණිනි. නමුත් දෙදෙනාම ඉගෙනීමේ දුෂ්කරතා වලට මුහුණ දෙති.\nඔවුන්ගේ මව පවසන්නේ පාකිස්තානයේ සිටින තම දරුවන් හත් දෙනා සාෆා සහ මාර්වා ව රැක බලා ගැනීමට ඉතා කැමැත්තෙන් සිටින බවය. "සැත්කම කරපු පිරිස වීරයෝ. ඔවුන් කළේ විශිෂ්ට දෙයක්.:"\n \nසැත්කම සිදුකළ වෛද්\u200dයවරු පිරිසේ ප්\u200dරධානියා වන ඔවේසි ජීලානි පැවසුවේ තම කණ්ඩායම එම පවුල ගැන සතුටු වන බවය.\n"මම හිතන්නේ මාර්වා හොඳින් ඉන්නවා ඇය සාර්ථකත්වයක් පෙන්වනවා. නමුත් සාෆා ගැන මට යම් අවිශ්වාසයක් තිබෙනවා."\nජීලානි අත්දැකීම් බහුල ස්නායු ශල්\u200dය වෛද්\u200dයවරයෙකි. නමුත් ශල්\u200dයාගාරයේදී ඔවුන්ට ගැනීමට සිදුවූ තීරණයක් ගැන ඔහු තවමත් තැවෙයි.\nඑම දැරියන් දෙදෙනාගේ රුධිර නාලිකා කිහිපයක් වෙන්කළ නොහැකි ආකාරයට බද්ධවී තිබුණු බව ඔහු පවසයි. එබැවින් සමහර වැදගත් රුධිර නාලිකා එක් දැරියකට පමණක් වෙන් කිරීමට වෛද්\u200dයවරුන්ට සිදුවිය. එම රුධිර නාලිකා මාර්වා ට බද්ධ කිරීමට වෛද්\u200dයවරුන් තීරණය කළේ ඇය වඩාත් දුර්වල දැරිය වූ නිසාය.\n \nනමුත් ඒ හේතුවෙන් සාෆා ට මොළයට රුධිර සැපයුම අඩුවීමෙන් එයට හානි වී තිබේ. වෛද්\u200dයවරුන් පවසන්නේ ඇයට කිසිදිනෙක දෙපයින් ඇවිදීමට නොහැකිවනු ඇති බවය.', 'අමෙරිකාවේ ඇලස්කා ප්\u200dරාන්ත දකුණු වෙරළ තීරයේ රික්ටර් මාපක 7.5 ක භූකම්පනයක් හටගෙන තිබේ.\nභූකම්පනය හේතුවෙන් වෙරළාශ්\u200dරිත ප්\u200dරදේශ කිහිපයකට කුඩා සුනාමි රළ පහරක් පැමිණ ඇති  බව විදෙස් මාධ්\u200dය වාර්තා කළේය.\nරළ පහරට පෙර වෙරළාශ්\u200dරිත නිවැසියන් වෙනත් ආරක්ෂිත ස්ථාන කරා යොමුකර තිබේ.\nකෙසේවෙතත් භූකම්පනයෙන් හෝ රළ පහරින් සිදුව ඇති හානි පිළිබඳ මෙතෙක් තොරතුරු වාර්තා වී නොමැති බව සඳහන් වේ.\nඅදාළ ප්\u200dරදේශයේ පසුගිය සඳුදා දින රික්ටර් මාපක 7.8 ක භූකම්පනයක් සිදුව තිබේ.', 'කොවිඩ් වසංගතය හේතුවෙන් පසුබෑමට ලක්ව තිබූ චීන ආර්ථිකය ක්\u200dරම ක්\u200dරමයෙන් ප්\u200dරකෘති තත්ත්වයට පත්වෙමින් තිබෙන බව නිල දත්ත උපුටා දක්වමින් විදෙස් මාධ්\u200dය වාර්තා කරයි.\n\nලොව දෙවැනි විශාලතම ආර්ථිකය ලෙස සැලකෙන චීන ආර්ථිකය, ජුලි - සැප්තැම්බර් කාර්තුවේදී 4.9% වර්ධනයක් පෙන්වා තිබේ.\n \nනමුත් ආර්ථික විද්\u200dයාඥයින්, එරට ආර්ථිකය 5.2%ක වර්ධනයක් පෙන්වනු ඇතැයි අනුමාන කර තිබුණි.\n   \nකොවිඩ් වසංගතය පාලනයට හඳුන්වාදුන් දැඩි සංචරණ සීමා හේතුවෙන් චීනයේ ආර්ථික වර්ධනය 2020 පළමු කාර්තුවේදී 6.8%ක අවපාතයක් වාර්තා කළේය.', 'කොරෝනා වෛරසයට නිශ්චිත ප්\u200dරතිකාරයක් සොයමින් ලොවපුරා විද්\u200dයාඥයෝ වෙහෙසෙති. ඒ අතර 14 හැවිරිදි ගැහැණු දරුවෙක් ඉදිරියෙන් ම සිටින බව සී එන් එන් පුවත් සේවය වාර්තා කරයි.\n\nඅනිකා චේබ්\u200dරොලු, අමෙරිකාවේ ටෙක්සාස් ප්\u200dරාන්තයේ ජීවත් වන අතර ඇය පසුගියදා පැවති \'2020 3M Young Scientist Challenge\' ශූරතාවය ජය ලැබුවාය. ඒ වෙනුවෙන් ඇයට ඇ ඩො 25,000ක් ද ලැබුණි.\n\nඒ, වෛද්\u200dය විද්\u200dයාත්මකව වැදගත් සොයාගැනීමක් වෙනුවෙනි. එය කොවිඩ් -19 සඳහා සුදුසු ප්\u200dරතිකාරයක් ලෙස වැදගත් වෙතැයි සැලකේ.\n   \nඅනිකාට  ජයග්\u200dරහණය හිමිකරදුන් නව සොයාගැනීම වූයේ "in-silico" නම් ක්\u200dරමවේදය හරහා SARS-CoV-2 වෛරසයේ ප්\u200dරධාන ප්\u200dරෝටීනය ට බලපෑම් එල්ල කර එහි ක්\u200dරියාකාරීත්වයට ගැටලු ඇතිකිරීමය.', 'දෛනික කොවිඩ් නයින්ටීන් ආසාදිතයින් සංඛ්\u200dයාව ඉහළ යාම හේතුවෙන් ඉතාලිය විසින් නව සංචරණ සීමාවන් පැනවීමට පියවර ගෙන තිබේ.\n\nනැවතත් තීරණාත්මක අවස්ථාවකට පැමිණ තිබුණ ද, පෙර පරිදි රට සම්පූර්ණයෙන්ම වසා දැමීමට පියවර නොගන්නා බව එරට රජය පවසයි.\n\nඊයේ (18) දිනයේ පමණක් ඉතාලියෙන් කොවිඩ් ආසාදිතයින් 11,705 දෙනෙකු හඳුනාගෙන තිබේ.\n\nමහජනතාව වැඩි වශයෙන් රැස්වන උත්සව අවස්ථාවන්, මහජන රැස්වීම්, ක්\u200dරීඩා තරඟ පැවැත්වීම අත්හිටුවීම ඇතුළු නව සෞඛ්\u200dයාරක්ෂිත මාර්ගෝපදේශයන්ද හඳුන්වාදීමට පියවර ගෙන ඇති බව සඳහන් වේ.\n\nමේ වන විට ඉතාලියෙන් හඳුනාගෙන ඇති සමස්ථ කොවිඩ් නයින්ටීන් ආසාදිතයින් සංඛ්\u200dයාව 414,241 ක් වන අතර මරණ 36,543 ක් සිදුව තිබේ.', 'ඊශ්\u200dරායලය සහ පලස්තීනය අතර සිදුකෙරෙන සාකච්ජාවල, පලස්තීනයේ ප්\u200dරධාන මැදිහත්කරු වන සයෙබ් එරෙකත් කොවිඩ් -19 ආසාදනය වීම හේතුවෙන් රෝහල්ගත කර තිබේ.\nඔහු මේ වනවිට ඊශ්\u200dරායලයේ රෝහලකට ඇතුළු කර සිටී.\nඊයේ (18) උදෑසන සයෙබ් ව සිය නිවසේ සිට බටහිර ඉවුරේ හඩස්සා විශ්වවිද්\u200dයාල රෝහලට ඇතුළත් කෙරිණි.  \nඔහු කොරෝනා ආසාදිතයෙක් බව මෙම මස ආරම්භයේ දී තහවුරු විය.\n2017 වසරේදී පෙනහළු සැත්කමකට ඔහු ලක් වී ඇති අතර එබැවින් ඔහුට ඉක්මනින් වෛද්\u200dය ප්\u200dරතිකාර අවශ්\u200dය බව පලස්තීන විමුක්ති සංවිධානය පැවසීය.\nසයෙබ් එරෙකත්, ඊශ්\u200dරායලය සහ පලස්තීනය අතර පැවැත්වෙන සාම සාකච්ජා වලදී වසර ගණනාවක් පුරා පලස්තීනයේ ප්\u200dරධාන මැදිහත්කරු ලෙස කටයුතු කළේය.\nප්\u200dරකට ඔස්ලෝ ගිවිසුම ඇති කර ගැනීම සඳහා ඔහු ප්\u200dරමුඛ කාර්යයක් සිදුකර තිබේ.\n ', 'ලොව පුරා කොවිඩ් නයින්ටීන් ආසාදිතයින් සංඛ්\u200dයාව කෝටි හතර ඉක්මවා ගොස් තිබේ.\nඊයේ (18) දිනයේ ලොව පුරා නව ආසාදිතයින් 320,570 දෙනෙකු හඳුනාගෙන ඇති බව විදෙස් වාර්තා සඳහන් කළේය.\nඒ අනුව මේවන විට ලොව පුරා සමස්ථ කොවිඩ් නයින්ටීන් ආසාදිතයින් සංඛ්\u200dයාව 40,278,207ක් දක්වා ඉහළ ගොස් තිබේ.\nකොවිඩ් නයින්ටීන් ආසාදනය වීම හේතුවෙන් මේවන විට ලොව පුරා පුද්ගලයින් 1,118,321ක් දෙනෙකු මියගොස් ඇති බව සඳහන් වේ.\nවැඩිම ආසාදිතයින් සංඛ්\u200dයාවක් අමෙරිකාවෙන් වාර්තා වන අතර එම සංඛ්\u200dයාව 8,387,799කි.\nලොව දෙවන වැඩිම කොවිඩ් නයින්ටීන් ආසාදිතයින් සංඛ්\u200dයාවක් ඉන්දියාවෙන් වාර්තා වන අතර එරට සමස්\u200dථ ආසාදිතයින් සංඛ්\u200dයාව මේවන විට 7,548,238 දෙනෙකු දක්වා ඉහළ ගොස් තිබේ.', 'වියට්නාමයේ සිදුවූ නාය යෑමකින් එරට හමුදා සාමාජිකයින් 22ක් අතුරුදන් වී තිබේ.\nදින කිහිපයක සිට ඇද හැලෙන අධික වර්ෂාපතනයත් සමඟ එරට ක්වාන්ට්\u200dරයි ප්\u200dරදේශයේ නායයාම හටගෙන ඇති බව විදෙස් මාධ්\u200dය වාර්තා කළේය.\nඅතුරුදන් වූවන් අතර ඉහළ පෙළේ හමුදා නිලධාරීන්ද වන බව සඳහන් වේ.\nඅතුරුදන් වූවන් සොයා මේ වන විට සෝදිසි මෙහෙයුම් ආරම්භ කර තිබේ.\nමෙ අතර, පසුගියදා මධ්\u200dයම තායිවානයේ සිදුවූ නාය යෑමකින් ද හමුදා සාමාජිකයින් ඇතුළු පුද්ගලයින් 13 දෙනෙකු මියගොස් තිබුණි.\nමෙම මාසය ආරම්භයේ සිටම හටගත් ගංවතුර සහ නායයාම් හේතුවෙන් තායිවානයේ මේ වන විට පුද්ගලයින් 70 දෙනෙකු මියගොස් ඇති බව විදෙස් මාධ්\u200dය වාර්තා කළේය.', 'ඉදිරි සති තුනක කාලය ඇතුළත නව රජය පිහිටුවිමට කටයුතු කරන බව නවසීලන්ත පාර්ලිමේන්තු මැතිවරණයෙන් විශිෂ්ට ජයක් හිමිකර ගත් අග්\u200dරාමාත්\u200dය ජසින්ඩා ආර්ඩ්න් පවසයි.\nකෙසේවෙතත් නව රජය පිහිටුවිමේදී වෙනත් පක්ෂ සමග සන්ධානගත වන්නේ ද යන්න පිළිබඳ ඇය විසින් ප්\u200dරකාශයක් සිදුකර නොමැති බව විදෙස් මාධ්\u200dය වාර්තා කළේය.\nඊයේ (17) පැවැති පාර්ලිමේන්තු මැතිවරණයෙන් විශිෂ්ට ජයක් හිමිකර ගත් නවසීලන්ත අග්\u200dරාමාත්\u200dය ජසින්ඩා අර්ඩ්න් හට පාර්ලිමේන්තුවේ බහුතර ආසන සංඛ්\u200dයාවක් හිමි හේතුවෙන් ඇයගේ ලේබර් පක්ෂයට තනිව රජයක් පිහිටුවිමේ හැකියාව පවතී.\nඑසේ වුවහොත් 1996 වසරේ නව මැතිවරණ ක්\u200dරමය හඳුන්වාදීමෙන් අනතුරුව නවසීලන්තයේ තනි පක්ෂයක් විසින් රජයක් පිහිටුවන පළමු අවස්ථාව බවට එය පත්වනු ඇති.', 'අපනයන භාණ්ඩ ඇසුරුමක තිබී සජීවී නව කොරෝනා වෛරස සාම්පලයක් හදුනාගැනීමට චීන වසංගත රෝග පාලන මධ්\u200dයස්ථානය සමත්ව ඇත.\nමෙම සුවිශේෂී සොයාගැනීම සිදුකර ඇත්තේ එරට ක්වින්ඩාවෝ නගරයෙන් පසුගිය දින කිහිපයේදී කොවිඩ් ආසාදිතයින් කිහිපදෙනෙකුම හදුනාගැනීමෙන් පසුව සිදුකළ පර්යේෂණයකින් අනතුරුවය.\nමෙසේ වෛරසය හදුනාගෙන ඇත්තේ ශීත තත්ත්වයෙන් පැවති භාණ්ඩ ඇසුරුමක් මත තිබියදී ය.\nබලධාරීන් විශ්වාසය පළකරන්නේ වෛරසය පවතින එම පෘෂ්ඨ ස්පර්ශකිරීමෙන් ඔවුන් මෙසේ රෝගී වන්නට ඇති බවය.\nභාණ්ඩ ඇසුරුමක් මත තිබී සජීවී නව කොරෝනා වෛරසය සොයාගත් ලොව පළමු අවස්ථාව මෙය බවද චීන සෞඛ්\u200dය අංශ පවසයි.', 'නවසීලන්ත පාර්ලිමේන්තු මැතිවරණයෙන් විශිෂ්ට ජයක් හිමිකර ගැනීමට එරට අග්\u200dරාමාත්\u200dය ජසින්ඩා ආර්ඩන්ගේ කම්කරු පක්ෂය සමත්ව ඇත.\nඅද (17) පැවති ඡන්ද විමසීමේ දී අග්\u200dරාමාත්\u200dයවරියගේ පක්ෂය සියයට 49ක ඡන්ද ප්\u200dරතිශතයක් හිමිකර ගැනීමට සමත්ව ඇති බව විදෙස් මාධ්\u200dය වාර්තා කරයි.\nඑරට ප්\u200dරධාන විපක්ෂයට හිමිව ඇත්තේ සියයට 27ක ඡන්ද ප්\u200dරතිශතයකි.\nඒ අනුව 1996 වසරේ නව මැතිවරණ ක්\u200dරමය හඳුන්වාදීමෙන් අනතුරුව නවසීලන්තයේ කිසිදු දේශපාලන පක්ෂයකට හිමිකර ගැනීමට නොහැකි වු පාර්ලිමේන්තුවේ බහුතර බලය මෙවර මැතිවරණයේ දී කම්කරු පක්ෂය විසින් හිමිකරගනු ඇති බව විදෙස් වාර්තා පෙන්වා දෙයි.\nඡන්ද ප්\u200dරතිශතය අනුව සමස්ත ආසන සංඛ්\u200dයාව වන ආසන 120න් 64ක බලය ඔවුන්ට හිමිවනු ඇති බව සදහන් වේ.\n ', 'ඉන්දියාවේ රෝහල්ගතව ප්\u200dරතිකාර ලබන කොවිඩ් රෝගීන් සංඛ්\u200dයාව ලක්ෂ 8ක් දක්වා අඩු වී ඇති බව එරට සෞඛ්\u200dය අමාත්\u200dයාංශය පවසයි.\nඔවුන් පෙන්වාදෙන්නේ මේ දක්වා එරටින් වාර්තා වි ඇති සමස්ථ ආසාදිතයින් සංඛ්\u200dයාව වන 7,432,680 අතරින් 6,524,595 දෙනෙකු මේ වන විට පූර්ණ සුවය ලබා ඇති බවය.\nගත වු පැය 24 තුළ කොවිඩ් රෝගීන් 70,816 දෙනෙකු සුවය ලබා ඇති අතර රෝහල්ගතව තවදුරටත් ප්\u200dරතිකාර ලබන කොවිඩ් රෝගීන් සංඛ්\u200dයාව 795,087කි.\nමේ වන විට ඉන්දියාවේ සිදුව ඇති සමස්ථ කොවිඩ් මරණ සංඛ්\u200dයාව  112,998ක් ලෙස දැක්වේ. ', 'නවසීලන්ත මහ මැතිවරණයේ ඡන්ද ප්\u200dරකාශ කිරීම ආරම්භ වී තිබේ.\nමහ මැතිවරණය සැප්තැම්බර් මාසයේදී පැවැත්වීමට නියමිතව තිබුණ ද කොරෝනා වෛරස ව්\u200dයාප්තිය හේතුවෙන් එය කල්දැමිණි.\nවිචාරකයින් පවසන්නේ වර්තමාන අගමැතිනී ජසින්ඩා ආර්ඩන් සිය දෙවැනි දූර වරම පහසුවෙන් ජයගනු ඇති බවය.\nනමුත් ඇයට බහුතරයක් සහිතව ජයගැනීමට හැකියාව ලැබේදැයි යන්න අපැහැදිලිය.', 'ජනප්\u200dරිය බොලිවුඩ් නළු සන්ජේ දත් තමාට පිළිකාවක් වැළඳී ඇති බව ඉන්ස්ටග්\u200dරෑම් ඔස්සේ වීඩියෝවක් නිකුත් කරමින් පවසයි.\nමේ වන විට 61ක් වියැති සන්ජේ පවසන්නේ තමා රෝගී තත්ත්වය පරාජය කිරීමට අදිටනින් පසුවන බවය.\nඑසේම තමාගේ මීළඟ චිත්\u200dරපටයේ රූගත කිරීම් නොවැම්බර් මස අරඹන බව ද ඔහු පවසයි.  \nපසුගිය අගෝස්තු මාසයේදී, ස්වසන අපහසුතා ඇතිවීම හේතුවෙන් කොවිඩ් -19 වෛද්\u200dය පරික්ෂාවකට ඔහු මුහුණ දුනි.\nනමුත් පසුව මුම්බායි නගරයේ වෙනත් රෝහලකදී සිදුකළ වෛද්\u200dය පරීක්ෂණයකින් පසුව ඔහුගේ පිළිකා රෝගී තත්ත්වය තහවුරු වී තිබේ.', 'ඉන්දීය ප්\u200dරවීන ගායක කුමාර් සානු හට නව කොරෝනා වෛරසය ආසාදනය වී තිබේ.\n\nසිදුකළ පරීක්ෂණයකදී කුමාර් සානු හට වෛරසය ආසාදනය වී ඇති බවට හඳුනාගැණුනු බව ඔහුගේ නිල ෆේස්බුක් පිටුවේ සඳහන් වේ.\n\nකෙසේවෙතත් ඔහු යහපත් සෞඛ්\u200dය තත්ත්වයෙන් පසු වන බව ද අදාළ සටහනේ දැක්වෙයි.\n\nදශක තුනකට අධික කාලයක් බොලිව්ඩ් සිනමා පට රැසක පසුබිම් ගායනයෙන් දායක වී ඇති කුමාර් සානූ මේ වනවිට 62 හැවිරිදි වියේ පසුවෙයි.', 'ප්\u200dරජාතන්ත්\u200dරවාදයට සහය දක්වන උද්ඝෝෂණකරුවන් දහස් ගණනක් තායිලන්තයේ බැංකොක් නගරයට ඊයේ (15) සවස රැස් වී, විරෝධතා පැවැත්වීම තහනම් කරමින් පැනවූ නියෝගය ට විරෝධය දක්වා තිබේ.\nවිරෝධතාවය සාමකාමීව පවත්වා ඇති අතර සවස 6ට ඇඳිරිනීතිය පැනවීමත් සමග ඔවුන් විසිරීගොස් ඇති බව විදෙස් මාධ්\u200dය පවසයි.\nවිරෝධතාකරුවන්ගේ ප්\u200dරධාන ඉල්ලීම වුයේ පොලීසිය විසින් අත්අඩංගුවට ගෙන ඇති සිවිල් ක්\u200dරියාකාරීන් 20දෙනා නිදහස් කරන ලෙසය.\n   \nදැනට මාස කිහිපයක් පුරා පැවැත්වෙන තායිලන්ත විරෝධතාවල ප්\u200dරධාන අරමුණ වුයේ එරට අගමැතිවරයාට ඉල්ලා අස්වෙන ලෙස බලකිරීමයි.\nනමුත් මේවන විට රජුගේ බලය අඩුකරන ලෙස ද ඔවුන් ඉල්ලාසිටී.     ', 'ට්විටර් සමාජ මාධ්\u200dය ජාලය හදිසි බිඳවැටීමකට ලක්ව ඇතැයි වාර්තා වේ.\nලොව පුරා ට්විටර් පරිශීලකයින්ට මෙමඟින් බලපෑම් එල්ල වී ඇති බව විදෙස් මාධ්\u200dය වාර්තා කරයි.\nඑහි අභ්\u200dයන්තර පද්ධතිවල සිදුවූ වෙනස්කමක් හේතුවෙන් ට්විටර් ජාලය බිඳවැටුණු බවය.\nසයිබර් ප්\u200dරහාරයක් හෝ ආරක්ෂක පද්ධතිය උල්ලංඝනය කළ බවට කිසිදු සාක්ෂියක් නොමැති බවත් ට්ව්ටර් සමාගම පෙන්වාදෙයි.\nපැයක පමණ කාලයක් ට්විටර් පද්ධතිය අක්\u200dරීයව පැවති අතර මේ වන විට යථාතත්ත්වයට පත්කිරීමේ කටයුතු සිදුකර ඇති බව වාර්තා වේ.\nවිශේෂයෙන්ම, අමෙරිකාව, එංගලන්තය, ජපානය, ඔස්ට්\u200dරේලියාව, ආජන්ටිනාව සහ ප්\u200dරංශයේ ට්විටර් පරිශීලකයින් ට ගැටලු මතු වූ බව වාර්තා වේ.', 'අමෙරිකානු ජනාධිපති ඩොනල්ඩ් ට්\u200dරම්ප් ගේ 14 හැවිරිදි පුතාට කොරෝනා වෛරසය ආසාදනය වී තිබුණි.\nනමුත් වෛද්\u200dය පරීක්ෂණයේ ප්\u200dරතිඵල අනුව ඔහුට සුවවී ඇතිබව තහවුරු වූ බව ජනපති බිරිඳ මෙලනියා ට්\u200dරම්ප් පැවසුවාය.\nතම පුතුට කොවිඩ් ආසාදනය වී ඇති බව දැනගත් විට "ඇත්තටම බියක් දැනුනා" යනුවෙන් පැවසුවාය.\n \nමීට සති කිහිපයකට ඉහතදී අමෙරිකානු ජනාධිපතිවරයා සහ ඔහුගේ බිරිඳ කොවිඩ් ආසාදිතයින් බවට තහවුරු වූ අතර එම අවස්ථාවේ සිදුකළ පරීක්ෂණය අනුව බැරන් ට්\u200dරම්ප් ට වෛරසය ආසාදනය වී නොමැති බව තහවුරු වී තිබුණි.\nනමුත් ඉන්පසුව සිදුකළ දෙවැනි පරීක්ෂණයේදී ඔහු ආසාදිතයෙක් බව තහවුරු වී තිබේ.\nබැරන් ට්\u200dරම්ප් කිසිදු රෝග ලක්ෂණයක් පෙන්වා නොමැත.', 'කොවිඩ් නයින්ටීන් වෛරසය සඳහා රුසියාව විසින් නිපදවු දෙවන එන්නත සඳහා ද අනුමැතිය හිමිව තිබේ.\nරුසියානු බලයලත් ඖෂධ නියාමන ලේඛනයට අනුව දෙවන එන්නත සඳහා අනුමැතිය හිමි වු බව ජනාධිපති ව්ලැඩ්මිර් පූටින් ප්\u200dරකාශ කර ඇත.\nසයිබීරියාවේ ස්වදේශික ඖෂධ නිෂ්පාදන ආයතනයක් විසින් අදාළ එන්නත නිපදවා තිබේ.\nඅදියර තුනක පරික්ෂණයකින් පසුව එන්නත බෙදාහැරීමේ කටයුතු ආරම්භ කිරීමට සැළසුම් කර ඇති බව සඳහන් වේ.\nරුසියාව විසින් කොවිඩ් වෛරසය එරෙහි පළමු එන්නත ද පසුගියදා  හඳුන්වාදෙනු ලැබීය.\nකෙසේ වෙතත් මේ අතර අද දිනය වන විට රුසියාවේ සමස්ථ කොරෝනා ආසාදිතයින් සංඛ්\u200dයාව 1,340,409ක් වන අතර, කොවිඩ් මරණ 23,205ක් වාර්තා වේ.\nරුසියාවේ මේ වන විට පුද්ගලයින් 1,039,705 දෙනෙක් පූර්ණ සුවය ලබා තිබේ.', 'ප්\u200dරංශයේ පැරිස් නුවර සහ තවත් නගර 08කට යළිත් ඇඳිරි නීතිය පැනවීමට එරට ජනාධිපති එමානුවෙල් මැක්රොන් පියවර ගෙන තිබේ.\nරාත්\u200dරී කාලය තුළ මෙම ඇඳිරි නීතිය පැනවීමට තිරණය කර ඇති බව විදෙස් මාධ්\u200dය වාර්තා කළේය.\nරාත්\u200dරී  9 සිට අලුයම 6 දක්වා ඇදිරි නීතිය පැනවීමට තීරණය කර ඇති අතර ඉදිරි සති 04ක පමණ කාලයක් අදාළ ඇඳිරි නිතීය බලපැවැත්වෙනු ඇති බව සඳහන් වේ.\nප්\u200dරංශයේ කොරෝනා වෛරස් ව්\u200dයාප්තිය පාලනය කිරීම සඳහා මෙම පියවර ගෙන ඇති අතර මහජන සෞඛ්\u200dය පිළිබඳ හදිසි තත්ත්වයක් ද රටතුළ ප්\u200dරකාශය පත්කර තිබේ.\nමේ වන විට ප්\u200dරංශයේ කොවිඩ් නයින්ටීන් වෛරස ආසාදිතයින් 779,063 දෙනෙකු හඳුනාගෙන ඇති අතර කොවිඩ් මරණ 33, 037 සිදුවු ඇති බව විදෙස් මාධ්\u200dය වාර්තා කළේය.', '1995 වර්ෂයේ සිට ඔස්ට්\u200dරේලියාවේ මහා බාධක කොරල්පරයෙන් අඩකට වැඩි ප්\u200dරමාණයක් විනාශ වී ඇති බව අධ්\u200dයයනයකින් හෙළි වී තිබේ.\nදේශගුණික විපර්යාසවල ප්\u200dරතිඵලයක් ලෙස මෙම විනාශය සිදුව ඇති බව සඳහන් වේ.\nලොව විශාලතම කොරල්පරය වන මහා බාධක කොරල්පරය 1981 වර්ෂයේදී ලෝක උරුමයක් ලෙස ප්\u200dරකාශයට පත්කෙරුණි.\nදේශගුණික විපර්යාසවල ප්\u200dරතිඵලයක් ලෙස සාගර ජලය උණුසුම් වීම මහා බාධක කොරල්පරයේ පැවැත්මට දැඩි තර්ජනයක් වී ඇත.\nඑහි ඇති සියළුම වර්ගයේ කොරල් ක්ෂය වෙමින් ඇති බව විද්\u200dයාඥයන් පවසයි.\n1995 වර්ෂයේ සිට 2017 දක්වා කාලය තුළ මහා බාධක කොරල්පරයේ කොරල්වලින් අඩකට වැඩි ප්\u200dරමාණයක් විනාශ වී ඇති බව නවතම අධ්\u200dයයනයකින් හෙළි වී තිබේ.\nවසර 5 ක් තුළ මෙහි සිදුවූ තුන්වන විශාලතම දුර්වර්ණවීම සම්බන්ධයෙන් විද්\u200dයාඥයන් වාර්තා කළේ පසුගිය මාර්තු මාසයේදීය.\nඑහිදී සිදුවූ හානියේ සම්පූර්ණ ප්\u200dරමාණය සම්බන්ධයෙන් තවමත් තක්සේරු කරමින් සිටින බවද විද්\u200dයාඥයන් වැඩිදුරටත් සඳහන් කළේය.\nමෙම ලෝක උරුමය රැක ගැනීමට හරිතාගාර වායු පිට කිරීම අවම කළ යුතු බවත් ඒ සඳහා ලෝකයට ඉතිරිව ඇත්තේ ඉතාමත් කෙටි කාලයක් බවත් පර්යේෂකයන් පෙන්වා දෙයි.\nගෝලීය උෂ්ණත්වය කාර්මීකරණයට පෙර යුගයේ පැවති තත්ත්වයට වඩා සෙල්සියස් අංශක එකකින් වැඩිවී ඇති බව වාර්තා වේ.\nඑම අගය සෙල්සියස් අංශක 1.5 දක්වා වැඩිවුවහොත් ලොව සමස්ථ කොරල්පරවලින් 90%ක් විනාශ වී යනු ඇති බවට එක්සත් ජාතීන්ගේ සංවිධානය අනතුරු අඟවා ඇත.']