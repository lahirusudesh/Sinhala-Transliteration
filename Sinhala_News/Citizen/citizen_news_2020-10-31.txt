['පාර්ලිමේන්තු කටයුතු වාර්තා කල තවත් මාධ්\u200dයවේදිනියකට කොරෝනා ආසාදනය වී ඇති බව පාර්ලිමේන්තු ආරංචිමාර්ග සඳහන් කරනවා.\n\nමෙරට ප්\u200dරධාන සිංහල පුවත්පතක මාධ්\u200dයවේදිනියකට මෙලෙස කොරෝනා ආසාදනය වී ඇති බවයි වාර්තා වන්නේ.', 'මෙරට දෙවන කොරෝනා රැල්ලේ නව ආසාදිතයින් 137 දෙනෙකු හමුවී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව 38 දෙනෙකු නිරෝධායන මධ්\u200dයස්ථාන වලින් හුමුවී ඇති අතර අනෙක් සියලු දෙනා එහි ආශ්\u200dරිතයින් බව සඳහන්\n\nමෙම ආසාදිතයි වාර්තාවීම සමග නවන කොරෝනා පොකුරේ සමස්ථ ආසාදිත සංඛ්\u200dයාව 7,083 දක්වා ඉහල යනවා.', 'KOTTAWA (Citizen) -කොට්ටාව ග්ලොමාර්ක් සුපිරි වෙළඳ සංකීර්ණයේ සේවකයින් දෙදෙනෙකුට කොරෝනා ආසාදනය වී තිබෙනවා.\n\nආයතනික ෆේස්බුක් පිටුවේ පණිවුඩයක් නිකුත් කරමින් ඔවුන් මේ බව තහවුරු කරනවා.\n\nමේ වනවිට එහි සේවය කල අනෙකුත් සේවකයින් දින 14ක සවයන් නිරෝධායන ක්\u200dරියාවලියකට යොදවා ඇති බව ආයතනය නිවේදනය කරනවා.\n\nනිවේදනය පහතින් ', 'පවුල් සෞඛ්\u200dය කාර්යාංශය විසින් ගර්භනී සහ පසු ප්\u200dරසව මවුවරුන් හට නිවේදනයක් නිකුත් කර තිබෙනවා.\n\nඑම නිවේදනයෙන්  ඔවුන් පෙන්වා දෙන්නේ  ඇතැම් මවුවරුන් රෝග ලක්ෂණ පවතිද්දී වෛද්\u200dය ප්\u200dරතිකාර වලට යොමු නොවීම හේතුවෙන් අවාසනාවන්ත සිදු වීම් කිහිපයක් වාර්තා වී ඇති බවයි.\n\nමේ හේතුවෙන් ගතහැකි ඉදිරි  ක්\u200dරියාමාර්ග පෙන්වා දෙමින් පවුල් සෞඛ්\u200dය කාර්යාංශය මෙම නිවේදනය නිකුත් කර තිබෙනවා.\n\nපවුල් සෞඛ්\u200dයය කාර්යාංශය විසින් නිකුත් කළ විශේෂ නිවේදනය පහතින්.', 'COLOMBO (Citizen) -ජනමාධ්\u200dය අමාත්\u200dයංශයේ විධායක නිලධාරියෙකු  ඇතුළු එම පරිශ්\u200dරයේ 4 දෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ජනමාධ්\u200dය අමාත්\u200dයංශයේ විධායක නිලධාරියෙකු  හා තවත් අයෙකු එහි වන අතර අනෙක් දෙදෙනා රජයේ ප්\u200dරවෘත්ති දෙපාර්තමේන්තුවේ සේවකයින් බව සඳහන්.\n\nඔවුන්ගේ පළමු ආශ්\u200dරිතයින් මේ වනවිට ස්වයං  නිරෝධායනට යොමුකර තිබෙනවා.', 'COLOMBO (Citizen) -වර්තමාන කොරෝනා වෛරසය පෙර පැවති කොරෝනා වෛරසයට වඩා දැඩි ආසාදන මට්ටමකින් යුක්ත බව ඒ පිළිබඳව පර්යේෂණය සිදු කල ජයවර්ධනපුර විශ්වවිද්\u200dයාලයේ පර්යේෂක කණ්ඩායම විසින් අනාවරණය කර තිබෙනවා.\n\nශ්\u200dරී ලංකාව මේ වන විට දැවැන්ත කොරෝනා ව්\u200dයාප්ති තත්වයකට මුහුණ දී සිටින අතර එය ගම්පහ දිස්ත්\u200dරික්කයේ මිනුවන්ගොඩයෙන් ආරම්භ වූ අතර මේ වන විට ශ්\u200dරී ලංකාව පුරා ව්\u200dයාප්ත වෙමින් පවතිනවා.\n\nශ්\u200dරී ජයවර්ධනපුර විශ්වවිද්\u200dයාලයේ ප්\u200dරතිශක්තිකරණ හා අණුක වෛද්\u200dය හා අසාත්මිකතා, ප්\u200dරතිශක්තිකරණ හා සෛල ජීව විද්\u200dයා ඒකකයේ පර්යේෂකයින් විසින් මෙම පරීක්ෂණය පසුගියදා සිදු කරනු ලැබුවා.\n\nමේ පිළිබඳව විශ්වවිද්\u200dයාල වෙබ් අඩවියේ සටහන් වන්නේ එම පරීක්ෂණයේ ප්\u200dරතිඵලයට අනුව ඉකුත් සමයේ මෙරට පැවති  වෛරසයට වඩා මෙවර පැමිණ ඇති වෛරසය දැඩි ආසාදන මට්ටමකින් යුක්ත බවත් මේ හේතුවෙන් වෛරසය සීඝ්\u200dරයෙන් පැතිරී යන බවයි.\n\n\n\nවැඩිදුර කියවන්න \n\n\nhttps://www.sjp.ac.lk/news/whole-genomic-sequencing-of-teh-sars-cov2-strains-resulting-in-teh-massive-outbreak-in-sri-lanka-in-october-2020-by-scientists-of-usj/', 'WATTALA (Citizen) -වත්තල සෞඛ්\u200dය වෛද්\u200dය නිලධාරී කලාපය තුළ පවතින පෞද්ගලික කර්මාන්ත ශාලාවක කොරෝනා  ආසාදිතයින් 49 දෙනෙක් වාර්තා වී ඇතැයි වත්තල පරිපාලන මහජන සෞඛ්\u200dය පරීක්ෂක වරුණ අබේසේකර පවසනවා.\n\nඅදාළ කර්මාන්ත ශාලාවේ සමස්ථ සේවක සංඛ්\u200dයාව 1000 ඉක්ම වන බවයි ඒ මහතා වැඩිදුරටත් සඳහන් කලේ.\n\nකර්මාන්ත ශාලාවට අදාළ මෙතෙක් කරනු ලැබූ PCR පරීක්ෂණ වලින් මෙම ආසාදිතයින් 49 දෙනා හඳුනාගෙන තිබෙනවා.', 'මෙරට සිදුවූ 20 වන කොරෝනා මරණය සිදු වූ බව සෞඛ්\u200dය අමාත්\u200dයංශ මාධ්\u200dය ප්\u200dරකාශක වෛද්\u200dය ජයරුවන් බණ්ඩාර තහවුරු කරනවා.\n\nකොළඹ ජාතික රෝහලේ ප්\u200dරතිකාර ගනිමින් සිටි වයස 54ක කාන්තාවක් මෙලෙස මිය ගිය බව සඳහන්.\n\n\n ', 'නිරෝධායන ඇඳිරි නීතිය පනවා ඇති බස්නාහිර පළාතෙන් සහ කුලියාපිටිය කොට්ඨාශයෙන් ඊයේ(30) සහ පෙරේදා(29) දින දෙකෙහි පිටස්තර ප්\u200dරදේශ වෙත ගිය පුද්ගලයන් දැනට නවාතැන්ගෙන සිටින ස්ථානවලම දින 14ක කාලයක් නිරෝධායනයට ලක් කරන බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ පවසනවා.\n\n ඒ සම්බන්ධයෙන් දැනටමත් දිවයින පුරා පොලිස් ස්ථානවලට උපදෙස් ලබාදී ඇති බවයි ඒ මහතා වැඩිදුරටත් සඳහන් කලේ.\n\nමේ අනුව එලම්නෙබ නොවැම්බර් 12 වනදා දක්වා ඔවුන් එලෙස මේවන විට නවාතැන් ගෙන සිටින ස්ථානයේදීම නිරෝධායනය කරන බව සඳහන්.', 'මෙතෙක් පැය  24ක් තුල ඇඳිරිනීතිය කඩකළ වැඩිම පිරිස ඉකුත් පැය 24 දී අත්අඩංගුවට ගත්බව පොලිස් මාධ්\u200dය ප්\u200dරකාශය නියෝජ්\u200dය පොලිස්පති අජිත් රෝහණ සඳහන් කරනවා.\n\nඒ අනුව ඉකුත් පැය 24 තුල 221 දෙනෙකු අත්අඩංගුවට ගත බවයි ඒ මහතා සඳහන් කලේ.\n\nමේ අනුව මේ වනවිට ඇඳිරිනීතිය කඩ කරමින් අත්අඩංගුවට ගනුලැබූ සමස්ථ පිරිස 1,450ක් බව සඳහන්.', 'ඊයේ දිනයේ වැඩිම ආසාදිතයින් පිරිසක් වාර්තා වී ඇත්තේ ගම්පහ දිස්ත්\u200dරික්කයෙන් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ගම්පහ දිස්ත්\u200dරික්කයෙන් ඊයේ වාර්තා වූ ආසාදිතයින් ගණන 264ක්.\n\nපසු ගිය  දින  කිහිපය පුරාවට වැඩිම ආසාදිතයින් පිරිසක් වාර්තා වුයේ කොළඹ දිස්ත්\u200dරික්කයෙන් වන අතර ඊයේ කොළඹින් වාර්තා වී ඇත්තේ කොරෝනා ආසාදිතයින් 162 ක් පමණයි.\n\nමීට අමතරව ,\n\nකළුතර - 18\nමහනුවර - 03\nමාතලේ  - 03\nකෑගල්ල -11\nබදුල්ල  -01\nඅම්පාර - 02\nහම්බන්තොට -01\nමාතර -01\nගල්ල -04\nකුරුනෑගල -17\nරත්නපුර - 05 ලෙස ආසාදිතයින් වාර්තා වී තිබෙනවා.', 'COLOMBO (Citizen) -එක දිනක් තුල මෙරට සිදුකල වැඩිම PCR  පරීක්ෂණ සංඛ්\u200dයාව ඊයේ සිදු කල බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ඊයේ දිනයේදී පමනය්ක් PCR  පරීක්ෂණ 12,106ක් සිදු කල බව සඳහන්.\n\nඑම පරීක්ෂණ ප්\u200dරමාණයත් සමග මෙරට සිදු කර ඇති සමස්ථ PCR  ප්\u200dරමාණය 502,669ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) -ඊයේ දිනයේ මෙරටින් වාර්තා වූ සමස්ත කොරෝනා රෝගීන් ගණන 633ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව මෙරට කොරෝනා දෙවන රැල්ලේ සමස්ථ ආසාදිතයන් සංඛ්\u200dයාව 6,946ක් දක්වා ඉහළ යනවා.\n\n මේ වනවිට රෝහල් ආශ්\u200dරිතව ප්\u200dරතිකාර ලබන රෝගීන්ගේ සංඛ්\u200dයාව 6,123 ක් බවයි සෞඛ්\u200dය ප්\u200dරවර්ධන කාර්යාංශ වාර්තා පෙන්වා දෙන්නේ.', 'අද දවසේ නව ආසාදිතයින් 314 දෙනෙකු වාර්තා වී ඇති බව වසංගත රෝග විද්\u200dයා ඒකකයේ දත්ත වාර්තා පෙන්වා දෙනවා.\nඒ අනුව මෙරට වාර්තාගත සමස්ථ ආසාදිතයින් ගණන 10,105 දක්වා ඉහළ යනවා.', 'COLOMBO (Citizen) - කොළඹ මිරිහානේ වෙල්සිරිපුර,රාවුලපුර හා ප්\u200dරගතිපුර යන ප්\u200dරදේශය පූර්ණ වශයෙන් හුදෙකලා කල ප්\u200dරදේශයක් ලෙස නම් කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\n එම ප්\u200dරදේශයෙන් කොරෝනා ආසාදිතයින් 14දෙනෙකු වාර්තා වීමත් සමග මෙම තීරණය ගත් බවයි එම මධ්\u200dයස්ථානය නිවේදනය කලේ.', 'KURUNEGALA (Citizen) -කුරුණෑගල විල්ගොඩ ප්\u200dරදේශය පූර්ණ වශයෙන් හුදෙකලා කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ මේ වනවිට එම ප්\u200dරදේශයෙන් ආසාදිතයින් 8 දෙනෙකු හමුවීමත් සමගයි.', 'දිවයිනේ දිස්ත්\u200dරික්ක විසිපහෙන් විසිහතරකම මේ වන විට කොවිඩ් ආසාදිතයින් හඳුනාගෙන ඇතැයි කොවිඩ් 19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය නිවේදනය කරනවා.\n\nවැඩිම ආසාදිතයින් සංඛ්\u200dයාවක් ගම්පහ දිස්ත්\u200dරික්කයෙන් වාර්තා වන අතර ගම්පහින් වාර්තා වන ආසාදිතයින් ගණන 2960ක්.\n\nදෙවෙනියට ආසාදිතයින් වැඩිම සංඛ්\u200dයාවක් වාර්තා වනුයේ කොළඹ දිස්ත්\u200dරික්කයෙන් වන අතර කොළඹින් වාර්තා වන ආසාදිතයින් ගණන 1760 ක්.\n\nඊයේ (29) දිනය වනවිට ආසාදිතයින් වාර්තා නොවී තිබුණේ කිලිනොච්චිය සහ මුලතිව් දිස්ත්\u200dරික්ක දෙකෙන් පමණක් වුවද අද වනවිට මුලිතිව් දිස්ත්\u200dරික්කයෙන් ද නව ආසාදිතයින් දෙදෙනෙකු හඳුනාගෙන තිබෙනවා.', 'COLOMBO (Citizen) -එළඹෙන සෙනසුරාදා පෙරවරුවේ පැවැත්වීමට නියමිත ගිණුම්කරණය විෂය සඳහා මේ වසරේ සිට සිසුන්ට අතිරේක පහසුකමක් ලෙස, වැඩසටහන් සැලසුම් කළ නොහැකි සාමාන්\u200dය ගණක යන්ත්\u200dර භාවිතයට අවසර ලබාදී ඇති බවත් විභාග කොමසාරිස් ජනරාල්  සනත් පූජිත සඳහන් කළා.\n\nCitizen අප කල විමසීමකදී ඒ මහතා කියා සිටියේ මෙම විෂය සදහා සිසුන්ට ගණක යන්ත්\u200dර භාවිතයට අවසර දීම සම්බන්ධයෙන් කිසියම් ගැටලුවක් වෙතොත් විභාග දෙපාර්තමේන්තුවෙන් විමසීම් කළ හැකිබවයි.', 'GALLE (Citizen) - ගාල්ල අක්මීමන ප්\u200dරදේශයේ 23 හැවිරිදි කොරෝනා ආසාදිත බවට හඳුනාගත් පුද්ගලයා පසුගිය දිනක මිනුවන්ගොඩ ප්\u200dරදේශයේ සාදයකට සහභාගී වී ඇති බවට අනාවරණය වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය ප්\u200dරකාශ කරනවා.\n\nවිදෙස්ගත වීමට අවශ්\u200dය නිසා ඊට අදාළ PCR පරීක්ෂණය පෞද්ගලික රෝහලකින් කරන ලද අවස්තාවේදී අදාළ පුද්ගලයාට කොරෝනා අසාදනය වී ඇති බව ඊයේ (29) හෙළිවුණා. \n\nඔහුට කොරෝනා වෛරසය වැළඳී ඇති ආකාරය පිළිබඳ ඊයේ දිනයේදී ගැටළුවක්ව පැවති අතර ඒ පිළිබඳ පරීක්ෂණ සිදු කිරීමේදී ඔහු මෙලෙස මිනුවන්ගොඩ ප්\u200dරදේශයේ සාදයකට සහභාගී වී ඇති බව හෙළිවූ බව සඳහන්.', 'COLOMBO (Citizen) - මෙරට වායු දූෂණ මට්ටම අසාමාන්\u200dය ලෙස ඉහළ ගොස් ඇති බව ජාතික ගොඩනැගිලි පර්යේෂණ සංවිධානය පවසනවා.\n\nඒ අනුව කොළඹ පිහිටි අමෙරිකානු තානාපති කාර්යාලයේ වායු දූෂණය: තත්\u200dය කාලීන වායු තත්ත්ව දර්ශකය (AQI)ට අනුවද එය සනාත වී තිබෙනවා.\n\nකොළඹ, මහනුවර, පුත්තලම, වවුනියාව, යාපනය ඇතුළු ප්\u200dරදේශවල වායුගෝලයේ අංශුමය ද්\u200dරව්\u200dය මට්ටම පසුගිය දින කිහිපයක සිට අසාමාන්\u200dය ලෙස ඉහළ ගොස් ඇති බවත් AQI තත්ත්ව දර්ශකයට අනුව එය සංඛ්\u200dයාත්මක අගයක් ලෙස  99ක් බවත් සටහන් වනවා. \n\nඅමෙරිකානු තානාපති කාර්යාලයේ වායු දූෂණය: තත්\u200dය කාලීන වායු තත්ත්ව දර්ශකයට අනුව මේ වනවිට මෙම වායු දුෂණය පළමු අවදියේ පවතින බව සඳහන්.\n\nඑම වාර්තාවට අනුව මේ වනවිට වාතයේ යම් ගුණාත්මකභාවයක් පවතින බවත් කෙසේ වෙතත්, ඇතැම් දූෂක කාරකයන් නිසාවෙන් වායු දූෂණයට අසාමාන්\u200dය ලෙස ඉහලගොස් ඇති බවත් ඔවුන් පෙන්වා දෙනවා.\n\nමෙහිදී අහිතකර වායුන් පිළිබඳ අධි සංවේදී වන ඉතා සුළු පිරිසකට මෙම තත්වය සෞඛ්\u200dය ගැටළුවක් ඇතිකර හැකි බවයි AQI සඳහන් කරන්නේ.', 'COLOMBO (Citizen) -පොලිස් විශේෂ කාර්ය බලකා සෙබලූන් ද ඇතුළුව පොලිස් නිලධාරීන් 43 දෙනෙකු කොරෝනා ආසාධිතයන් ලෙස හඳුනාගෙන ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'බස්නාහිර පළාතෙන් ඇඳිරිනීතියට ප්\u200dරථම පිටවුවන් සොයා විශේෂ මෙහෙයුමක් ආරම්භ කර තිබෙනවා.\n\nඊයේ(29) මධ්\u200dයම රාත්\u200dරියෙන් පසු සමස්ථ බස්නාහිර පළාතට නිරෝධායන ඇඳිරිනීතිය බලාත්මක වුණා.\n\nමීට පෙර යුධහමුදාපතිවරයා විශේෂ නිවේදනයක් නිකුත් කරමින් පවසා සිටියේ ඇඳිරිනීතිය බලාත්මක වීමට ප්\u200dරථම බස්නාහිර පලාතෙන් පිටත්ව නොයන ලෙසයි.\n\nනමුත් එම උපදෙස් පිලිපැදීමකින් තොරව පුද්ගලයින් පිටව ගොස් ඇති බවත් ඔවුන් සොයා මේ වනවිට විශේෂ පොලිස් මෙහෙයුම් ක්\u200dරියාත්මක බවත් පොලීසිය සඳහන් කළා.', 'COLOMBO (Citizen) -ඊයේ දිනයේදී මෙරටින් කොරෝනා රෝගීන් 586 දෙනෙකු වාර්තා වී තිබෙනවා.\n\nකොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථාන වාර්තා වලට අනුව නගරයක් ලෙස වැඩිම ආසාදිතයින් සංඛ්\u200dයාවක් වාර්තා වී ඇත්තේ මීගමුව නගරයෙන්. \n\nඒ අනුව මීගමුවෙන් ආසාදිතයින් 58 දෙනෙකු හමුවී තිබෙනවා.\n\nසමස්ථයක් ලෙස ඊයේ දිනයේදීත් වැඩිම ආසාදිතයින් වාර්තා වන්නේ කොළඹ දිස්ත්\u200dරික්කයෙන් වන අතර එම ආසාදිතයින් සංඛ්\u200dයාව 209ක්.', 'COLOMBO (Citizen) - මිනුවන්ගොඩ හා පෑලියගොඩ ආශ්\u200dරිත මෙරට කොරෝනා දෙවැනි රැල්ලේ ආසාදිතයින් 728 දෙනෙකු මේ වනවිට පුර්ණ සුවය ලබා පිටවගොස් ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\n\nඒ ඊයේ දිනයේ එම පොකුරට අදාළ ආසාදිතයි 67 දෙනෙකු සුවය ලැබීමත් සමගයි.', 'COLOMBO (Citizen) -මෙතෙක් මෙරට සිදු කරනලද වැඩිම PCR  පරීක්ෂණ ප්\u200dරමාණය ඊයේ දිනයේදී සිදු කරනු ලැබුවා.\n\nඒ අනුව ඊයේ දිනයේදී පමණක් PCR  පරීක්ෂණ 11,773ක් සිදු කල බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පැවසුවේ.']