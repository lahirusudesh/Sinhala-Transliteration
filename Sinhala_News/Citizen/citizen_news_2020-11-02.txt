['නොවැ 09 වනදා ආරම්භ කිරීමට නියමිතව තිබූ පාසල් නැවත ආරම්භ කිරීම තවත් සති දෙකකින් කල්දැමීමට අධ්\u200dයාපන අමාත්\u200dයාංශය  තීරණය කර තිබෙනවා.\n\nමේ අනුව නොවැම්බර් 23වනදා නව වාරය සඳහා පාසල් විවෘත කිරීමට නියමිතයි.', 'අද උදෑසන වාර්තා වූ කොවිඩ් බවට ප්\u200dරකාශ කල මරණය මෙරට 22 වන කොරෝනා මරණය නොවන බවට තීරණය කල බව වසංගත රෝග විද්\u200dයා ඒකකයේ අධ්\u200dයක්ෂක වෛද්\u200dය සුදත් සමරවීර සඳහන් කරනවා.\n\nනිවේදනය පහතින් ', 'COLOMBO (Citizen) -ඉන්දියානු මහකොමසාරිස් කාර්යාලයේ සහායක කාර්යමණ්ඩලයේ  සාමාජිකයෙකුට කොරෝනා ආසාදනය වී ඇති බව කොමසාරිස් කාර්යාල නිළ ෆේස්බුක් පිටුවේ පණිවුඩයක් තබමින් නිවේදනය කරනවා.\n\nඅදාළ සාමාජිකයාගේ ආශ්\u200dරිතයින් මේ වන විට PCR පරීක්ෂාවට ලක්කර ඇති බව සඳහන්.\n\nනිවේදනය පහතින්.', 'KELANIYA (Citizen) -කැලණිය ප්\u200dරදේශයේ පිහිටි ප්\u200dරධාන පෙලේ පෞද්ගලික ආයතනයක සාමාජිකයින් 4 දෙනෙකුට කොරෝනා අසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ ආයතනය මුද්\u200dරණ කටයුතු සම්බන්ධ ආයතනයක් බවයි ජාතික මධ්\u200dයස්ථානය වැඩිදුරටත් නිවේදනය කලේ.', 'COLOMBO (Citizen) -අද උදෑසන වන විට මෙරටින් හඳුනාගත් සමස්ථ ආසාදිතයන් ගණන 397ක් වනවා.\n\nඉන් වැඩිම ආසාදිතයින් පිරිසක් වාර්තා වන්නේ ගම්පහ දිස්ත්\u200dරික්කයෙන් වන අතර එය සංඛ්\u200dයාවක් ලෙස 179ක්.\n\nමෙතෙක් ආසාදිතයින් වැඩිම වාර්තා වූ දිස්ත්\u200dරික්කය වුයේ කොළඹ දිස්ත්\u200dරික්කය වන අතර ඊයේ දිනයේ කොළඹින් වාර්තා වී ඇත්තේ ආසාදිතයින් 93ක් පමණයි.\n\nගම්පහ දිස්ත්\u200dරික්කයේ ආසාදිතයින් 39ක්  වත්තල ප්\u200dරදේශයෙන් වාර්තා වී ඇති අතර මහර ප්\u200dරදේශයෙන් ආසාදිතයින් 36 දෙනෙකු වාර්තා වී තිබෙනවා.', 'පළමු ආශ්\u200dරිතයන් , දෙවන ආශ්\u200dරිතයන් පමණක් නොව ඉදිරියේදී වෛරසය ආසාදනය වීමට  හැකියාවක් පවතින කණ්ඩායම් වලටද PCR පරීක්ෂණ සිදු කළ යුතු බව යුධ හමුදාපති ලුතිනන් ජෙනරාල් ශවේන්ද්\u200dර සිල්වා පවසනවා.\n\nඔහු මේ බව සඳහන් කර සිටියේ අද(02) උදෑසන රූපවාහිනී වැඩසටහනකට සජීවීව එක් වෙමින්.\n\nඔහු වැඩිදුරටත් පෙන්වා දෙන්නේ ඔබ PCR පරීක්ෂණයක් සිදු කළ පුද්ගලයෙක්නම් වහාම නිවසකට වී නිරෝධනය වීම අනිවාර්ය බවයි.\n\n"ගොඩක් වෙලාවට අපි දැකලා තියෙන්නේ PCR එකට දීලා ඊට පස්සේ රවුම් ගහලා හැම තැනම එද්දී ආසාදනය වුනා කියලා දැන ගත්තහම ඔහු මේක පතුරවලා ඉවරයි ගොඩක් කට්ටියට. ඉතාමත් ඕන කමින් ඉල්ලනවා. ඔබ රජයේ හෝ පෞද්ගලික PCR පරීක්ෂණයක් සිදුකරගෙන තිබෙනවානම් PCR පරීක්ෂණය කළ වහාම ඔබ නිරෝධායනය විය යුතුයි"', 'බොරැල්ල පොලිස් ස්ථානයේ තවත් පොලිස් නිලධාරින් 08 දෙනෙකුට කොරෝනා ආසාදිතයින් වී ඇති බව හදුනාගෙන තිබෙනවා.\n\nපොලිස් මාධ්\u200dය ප්\u200dරකාශක , නියෝජ්\u200dය පොලිස්පති අජිත් රෝහණ අද(02) උදෑසන රූපවාහිනී වැඩසටහනකට එක් වෙමින් සඳහන් කර සිටියේ මෙම පිරිස නිරෝධායන මද්\u200dයස්ථාන වල සිටි අය බවයි.\n\nකෙසේ වෙතත් මේ වන විට පොලිස් නිලධාරින් 130කට වැඩි සංඛ්\u200dයාවක් කොරෝනා ආසාදනය වී ඇති බව හදුනාගෙන තිබෙනවා.', 'ඌව, නැගෙනහිර සහ මධ්\u200dයම පළාත්වලත් , පොළොන්නරුව දිස්ත්\u200dරික්කයේත් ස්ථාන ස්වල්පයක සවස 2න් පසු වැසි හෝ ගිගුරුම් සහිත වැසි ඇති විය හැකි බව කාලගුණ විද්\u200dයා දෙපාර්තමේන්තුව නිවේදනය කරනවා.\n\nගිගුරුම් සහිත වැසි සමග තාවකාලික තද සුළං සහ අකුණු ඇති විය හැකි බවයි වැඩිදුරටත් සඳහන්.\n\nමධ්\u200dයම, සබරගමුව සහ ඌව පළාත්වල ඇතැම් ස්ථානවල මීදුම් සහිත තත්ත්වයක් බලාපොරොත්තු විය හැකි බවයි සඳහන්.', 'COLOMBO (Citizen) -කොවිඩ්-19 වෛසරය ව්\u200dයාප්තිය හේතුවෙන් මේ වන විට නිරෝධායන ඇදිරිනීතිය පනවා ඇති බස්නාහිර පළාත ඇතුළු සෙසු ප්\u200dරදේශ වල ක්\u200dරියාකාරකම් සීමා කළ යුතු ආකාරය පිළිබද මාර්ගෝපදේශයක් රජය විසින් ලබාදී තිබෙනවා.\n\nඑහි දැක්වෙන පරිදි දැනට මෙරට පවතින කොරෝනා තත්වය Alert Level 3ලෙස හඳුන්වනු ලබනවා.\n\nඒ අනුව නිරෝධායන ඇදිරිනීතිය නැති ප්\u200dරදේශවල ජනතාව ක්\u200dරියාකළ යුත්තේ අදාළ මාර්ගෝපදේශයට අනුවය.\n\nඑම මාර්ගෝපදේශය සහිත නිවේදනය පහතින්….', 'COLOMBO (Citizen) -අද උදෑසන වන විට මෙරටින් හඳුනාගත් සමස්ථ ආසාදිතයන් ගණන 397ක් වනවා.\n\nඒ අනුව මෙරට කොරෝනා දෙවන රැල්ලේ සමස්ථ ආසාදිතයින් ගණන 7,582ක් වන බවයි  කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසන්නේ.', 'ඇඳිරිනීතිය පවතින කාලසීමාවේදී මෙවරත් අඩු ආදායම් පවුල් සඳහා රු.5000 දීමනාව ලබා දෙන බව හමුදාපතිවරයා සඳහන් කරනවා.\n\nඒ අනුව ඉකුත් සමයේ සිදුකල අයුරින් මෙවරත් එය ක්\u200dරියාත්මක වන බවයි හමුදාපතිවරයා සඳහන් කලේ.\n\nඑමෙන්ම ඉකුත් කොරෝනා සමයේ සිදුකල ආකාරයට මෙවරත් අත්\u200dයාවශ්\u200dය ද්\u200dරව්\u200dය හා ආහාර ද්\u200dරව්\u200dය ඇඳිරිනීතිය පවතින ප්\u200dරදේශවල ජනතාවට තම නිවස  ගෙනවිත්  සියලු කටයුතු සුදානම් කර ඇති බව හමුදාපතිවරයා නිවේදනය කරනවා.', 'බස්නාහිර පළාතට මේ වන විට පවතින ඇඳිරිනීතිය හෙට උදෑසන 5 සිට 9 වනදා උදෑසන 5 දක්වා ක්\u200dරියාත්මක බව යුධහමුදාපති ශවේන්ද්\u200dර සිල්වා සඳහන් කළා', 'කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානයේ ප්\u200dරධානී හමුදාපති ලුතිනන් ජෙනරාල් ශවේන්ද්\u200dර සිල්වා සහභාගී වන විශේෂ මාධ්\u200dය හමුවක් සවස 4ට පැවැත්වෙනවා.', 'COLOMBO (Citizen) - කොරෝනා වෛරසය ආසාදනය වූ පොලිස් නිලධාරීන් සංඛ්\u200dයාව මේ වනවිට 106 දක්වා ඉහළ ගොස් ඇති බව පොලිස් මාධ්\u200dය ප්\u200dඒකකය සඳහන් කළා.\n\nකොළඹ අපරාධ කොට්ඨාශයේ ද තවත් නිලධාරීන් 6 දෙනෙකු ආසාදිතයන් ලෙස අලුතින් හඳුනා ගැනීමත් සමඟ එම කොට්ඨාශයෙන් වාර්තා වන මුළු ආසාදිත සංඛ්\u200dයාව 30 ක්.', 'කතෝලික ජනතාව වෙත කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානයෙන් විශේෂ නිවේදනයක් සිදු කර තිබෙනවා.\n\nඒ හෙට දිනයේ පැවැත්වීමට නියමිත මළවුන් සිහිකිරීමෙම් දිනය නිමිත කරගනිමින්.\n\nහෙට දිනට නියමිත ආගමික චාරිත්\u200dර තම නිවසේ සිට සිදු කරන ලෙසයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය ජනතාවගෙන් ඉල්ලා සිටින්නේ.\n\nවිශේෂයෙන් නිරෝධායන ඇඳිරි නීතිය පවතින මොරටුව,ජා - ඇළ ,කටුනායක, වත්තල, කඳාන, සීදුව හා මීගමුව යන ප්\u200dරදේශවල ජනතාවට මෙලෙස අනිවාර්යෙන් නිවසට වී තම ආගමික චාරිත්\u200dර සිදු කරන ලෙස කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය ඉල්ලා සිටිනවා.\n\nපවතින තත්වය සැලකිල්ලට ගනිමින් දිවයිනේ සෙසු දිස්ත්\u200dරික්ක වල සිටින කතෝලික ජනතාවද ඒකරාශීවීම් අවම කර මෙම උපදෙස් පිළිපදිනු ඇති මධ්\u200dයස්ථානය අපේක්ෂා කරනවා.', 'COLOMBO (Citizen) -මුල්ලේරියාව මූලික රෝහලේ පවතින චීනයේ නිෂ්පාදිත PCR යන්ත්\u200dරයේ ඇතිව තිබෙන තාක්ෂණික දෝෂය යළි සැකසීම වෙනුවෙන් පැමිණි චීන තාක්ෂණික දෝෂය හඳුනාගෙන ඇති බව ශ්\u200dරී ලංකාවේ චීන තානාපති කාර්යාලය නිවේදනය කරනවා.\n\nපැය 10ක පමණ කාලයක් ගත කර ඔවුන් තාක්ෂණික දෝෂය හඳුනාගෙන ඇති අතර එය නිවැරදි කිරීමෙන් අනතුරුව සඳුදා සිට පූර්ණ ධාරිතාවයෙන් ක්\u200dරියාත්මක කිරීමට හැකිවෙනු ඇති බවයි තානාපති කාර්යාලය නිවේදනය කළේ.\n\nචීන රජයේ තාක්ෂණික සහාය ඇතිව හදිසි පදනමක් මත ජුනි මාසයේදී මුල්ලෙරියාව මූලික රෝහලේ නව රසායනාගාරයක් ඉදිකර ඇති අතර මේ දක්වා එහි පරීක්ෂණ 26,000ක් පමණ සිදුකර තිබෙනවා.\n\nයන්ත්\u200dරයෙන් තාක්ෂණික දෝෂයක් හට ගත්තද දිනකට PCR පරීක්ෂණ 200 – 300ත් අතර ප්\u200dරමාණයක් සිදුකිරීමට හැකිව තිබෙනවා.\n\nයන්ත්\u200dරය යළිත් සම්පූර්ණයෙන්ම ක්\u200dරියාත්මක වන විට පැය 12කට වරක් PCR පරීක්ෂණ 500ක් පමණ සිදුකිරීමට අවස්ථාව පවතිනවා.', 'COLOMBO (Citizen) -ඇඳිරිනීතිය නොතකමින් බස්නාහිර පළාතෙන් පිටවූ 550 දෙනෙකු අද උදෑසන වනවිට හඳුනාගත් බව පොලිස් මාධ්\u200dය ප්\u200dරකාශක නියෝජ්\u200dය පොලිස්පති අජිත් රෝහණ සඳහන් කරනවා.\n\nමෙලෙස හඳුනාගත් සියලු දෙන දින 14 ක නිරෝධායන ක්\u200dරියාවලියකට යටත්ව සිටිනා ස්ථානයේම සිට නිරෝධායනය සිදු කරන බවයි ඒ මහතා වැඩිදුරටත් සඳහන් කලේ.\n\nමේ අතර හෙට උදෑසන 5ට ඇඳිරිනීතිය ඉවත්වෙන අතර බස්නාහිර පළාතට ඇතුළුවන සෑම ස්ථානයකම මාර්ග බාධක යොදා මෙලෙස පිටව ගිය පිරිස් හඳුනාගැනීමට කටයුතු කරන බවයි නියෝජ්\u200dය පොලිස්පතිවරයා සඳහන් කලේ.', 'KALUBOWILA(Citizen) -කළුබෝවිල රෝහලේ ළමා වාට්ටුවේ සේවය කල වෛද්\u200dයවරයෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ වෛද්\u200dයවරයා නුගේගොඩ ප්\u200dරදේශයේ පදිංචි අතර ආශ්\u200dරිතයින් සියලුදෙනා මේ වන විට ස්වයං නිරෝධායනයට යොමු කර තිබෙනවා.\n\nවෛද්\u200dයවරයා IDH  රෝහල වෙත ගෙන ගොස් ඇති බව සඳහන්.', 'ඊයේ දිනයේදී ආසාදිතයින් වාර්තා වී ඇත්තේ දිස්ත්\u200dරික්ක 7කින් පමණක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව වැඩිම ආසාදිතයින් පිරිසක් වාර්තා වී තිබෙන්නේ කොළඹ දිස්ත්\u200dරික්කයෙන් වන අතර එය සංඛ්\u200dයාවක් ලෙස 86ක්.', 'පාර්ලිමේන්තු කටයුතු වාර්තා කල තවත් මාධ්\u200dයවේදිනියකට කොරෝනා ආසාදනය වී ඇති බව පාර්ලිමේන්තු ආරංචිමාර්ග සඳහන් කරනවා.\n\nමෙරට ප්\u200dරධාන සිංහල පුවත්පතක මාධ්\u200dයවේදිනියකට මෙලෙස කොරෝනා ආසාදනය වී ඇති බවයි වාර්තා වන්නේ.', 'මෙරට දෙවන කොරෝනා රැල්ලේ නව ආසාදිතයින් 137 දෙනෙකු හමුවී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව 38 දෙනෙකු නිරෝධායන මධ්\u200dයස්ථාන වලින් හුමුවී ඇති අතර අනෙක් සියලු දෙනා එහි ආශ්\u200dරිතයින් බව සඳහන්\n\nමෙම ආසාදිතයි වාර්තාවීම සමග නවන කොරෝනා පොකුරේ සමස්ථ ආසාදිත සංඛ්\u200dයාව 7,083 දක්වා ඉහල යනවා.', 'KOTTAWA (Citizen) -කොට්ටාව ග්ලොමාර්ක් සුපිරි වෙළඳ සංකීර්ණයේ සේවකයින් දෙදෙනෙකුට කොරෝනා ආසාදනය වී තිබෙනවා.\n\nආයතනික ෆේස්බුක් පිටුවේ පණිවුඩයක් නිකුත් කරමින් ඔවුන් මේ බව තහවුරු කරනවා.\n\nමේ වනවිට එහි සේවය කල අනෙකුත් සේවකයින් දින 14ක සවයන් නිරෝධායන ක්\u200dරියාවලියකට යොදවා ඇති බව ආයතනය නිවේදනය කරනවා.\n\nනිවේදනය පහතින් ', 'පවුල් සෞඛ්\u200dය කාර්යාංශය විසින් ගර්භනී සහ පසු ප්\u200dරසව මවුවරුන් හට නිවේදනයක් නිකුත් කර තිබෙනවා.\n\nඑම නිවේදනයෙන්  ඔවුන් පෙන්වා දෙන්නේ  ඇතැම් මවුවරුන් රෝග ලක්ෂණ පවතිද්දී වෛද්\u200dය ප්\u200dරතිකාර වලට යොමු නොවීම හේතුවෙන් අවාසනාවන්ත සිදු වීම් කිහිපයක් වාර්තා වී ඇති බවයි.\n\nමේ හේතුවෙන් ගතහැකි ඉදිරි  ක්\u200dරියාමාර්ග පෙන්වා දෙමින් පවුල් සෞඛ්\u200dය කාර්යාංශය මෙම නිවේදනය නිකුත් කර තිබෙනවා.\n\nපවුල් සෞඛ්\u200dයය කාර්යාංශය විසින් නිකුත් කළ විශේෂ නිවේදනය පහතින්.', 'COLOMBO (Citizen) -ජනමාධ්\u200dය අමාත්\u200dයංශයේ විධායක නිලධාරියෙකු  ඇතුළු එම පරිශ්\u200dරයේ 4 දෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ජනමාධ්\u200dය අමාත්\u200dයංශයේ විධායක නිලධාරියෙකු  හා තවත් අයෙකු එහි වන අතර අනෙක් දෙදෙනා රජයේ ප්\u200dරවෘත්ති දෙපාර්තමේන්තුවේ සේවකයින් බව සඳහන්.\n\nඔවුන්ගේ පළමු ආශ්\u200dරිතයින් මේ වනවිට ස්වයං  නිරෝධායනට යොමුකර තිබෙනවා.', 'COLOMBO (Citizen) -වර්තමාන කොරෝනා වෛරසය පෙර පැවති කොරෝනා වෛරසයට වඩා දැඩි ආසාදන මට්ටමකින් යුක්ත බව ඒ පිළිබඳව පර්යේෂණය සිදු කල ජයවර්ධනපුර විශ්වවිද්\u200dයාලයේ පර්යේෂක කණ්ඩායම විසින් අනාවරණය කර තිබෙනවා.\n\nශ්\u200dරී ලංකාව මේ වන විට දැවැන්ත කොරෝනා ව්\u200dයාප්ති තත්වයකට මුහුණ දී සිටින අතර එය ගම්පහ දිස්ත්\u200dරික්කයේ මිනුවන්ගොඩයෙන් ආරම්භ වූ අතර මේ වන විට ශ්\u200dරී ලංකාව පුරා ව්\u200dයාප්ත වෙමින් පවතිනවා.\n\nශ්\u200dරී ජයවර්ධනපුර විශ්වවිද්\u200dයාලයේ ප්\u200dරතිශක්තිකරණ හා අණුක වෛද්\u200dය හා අසාත්මිකතා, ප්\u200dරතිශක්තිකරණ හා සෛල ජීව විද්\u200dයා ඒකකයේ පර්යේෂකයින් විසින් මෙම පරීක්ෂණය පසුගියදා සිදු කරනු ලැබුවා.\n\nමේ පිළිබඳව විශ්වවිද්\u200dයාල වෙබ් අඩවියේ සටහන් වන්නේ එම පරීක්ෂණයේ ප්\u200dරතිඵලයට අනුව ඉකුත් සමයේ මෙරට පැවති  වෛරසයට වඩා මෙවර පැමිණ ඇති වෛරසය දැඩි ආසාදන මට්ටමකින් යුක්ත බවත් මේ හේතුවෙන් වෛරසය සීඝ්\u200dරයෙන් පැතිරී යන බවයි.\n\n\n\nවැඩිදුර කියවන්න \n\n\nhttps://www.sjp.ac.lk/news/whole-genomic-sequencing-of-teh-sars-cov2-strains-resulting-in-teh-massive-outbreak-in-sri-lanka-in-october-2020-by-scientists-of-usj/']