
['COLOMBO(Citizen) - කොරෝනා දෙවන රැල්ලේ තවත් ආසාදිතයින් 188 දෙනෙකු වාර්තා වූ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අනුව මෙතෙක් අද දවසේ නව ආසාදිතයින් 445ක් හමුවී තිබෙනවා.', 'මෙරට නව කොරෝනා මරණ 4ක් සිදු වී තිබෙනවා.\n\nඒ අනුව මෙරට සිදුවූ සමස්ත කොරෝනා මරණ ගණන 34ක් වනවා.', 'COLOMBO (Citizen) -එළඹෙන සඳුදා බස්නාහිර පළාතට පනවා ඇති ඇඳිරිනීතිය අනිවාර්යෙන්ම ඉවත් වන බව නියෝජ්\u200dය පොලිස්පති දේශබන්දු තෙන්නකෝන් පවසනවා.\n\nඑළඹෙන සදුදා එනම් 9 වනදා බස්නාහිර පළාතට පනවා ඇති ඇඳිරිනීතිය ඉවත්වනවාද යන්න මාධ්\u200dයවේදීන් විසින් විමසු අවස්ථාවේදී ඊට පිළිතුරු දෙමින් ඒ මහතා මෙලෙස ප්\u200dරකාශ කළා.', 'COLOMBO (Citizen) - කොළඹ ලේඩි රිජ්වේ ළමා රෝහලෙන් කොවිඩ් 19 ආසාදිත දරුවන් හා භාරකරුවන් 30කට ආසන්න සංඛ්\u200dයාවක් දිනක් තුල වාර්තා වූ බවට විවිධ සමාජ මාධ්\u200dය වල පලවී තිබුණා.\n\n ඊයේ රාත්\u200dරියේදී අදාළ පුවත සම්බන්ධව සෞඛ්\u200dය සේවා අධ්\u200dයක්ෂ ජනරාල්වරයා උපුටා දක්වමින් රජයේ ප්\u200dරවෘත්ති දෙපාර්තමේන්තුව විසින් නිවේදනයක් නිකුත් .කරනු ලැබුවා.\n\nඅදාළ නිවේදනයට අනුව කොළඹ ලේඩි රිජ්වේ ළමා රෝහලෙන් එක් දිනක් තුළ කොවිඩ් 19 රෝගීන් 30 වාර්තා වී නොමැති බවත් රෝහලේ සියලු ප්\u200dරතිකාර ආරක්ෂිත බවත් ඔහු එම නිවේදනයෙන් පෙන්වා දී තිබෙනවා.\n\nඅදාළ රෝගීන් මිනුවන්ගොඩ පළමු රෝගියා වාර්තා වූ දිනයේ සිට මේ දක්වා වාර්තා වී ඇති සියලු රෝගීන් ගණනේ එකතුව බව එම නිවේදනයේ සඳහන්.\n\nකිසිදු අනියත බියකින් තොරව රෝහල භාවිත කරන්න ලෙස ද  සෞඛ්\u200dය සේවා අධ්\u200dයක්ෂ ජනරාල්වරයා ඉල්ලා සිටිනවා.\n\n\nඑම නිවේදනය පහතින්', 'පාස්කු බෝම්බ ප්\u200dරහාරයේ මරාගෙන මැරෙන බෝම්බකරු වන සහරාන්ගේ බිරිඳට කොවිඩ් අසාදිත බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nවැලිකඩ බන්ධනාගාරයේ සිටි ඇය ඊයේ ආසාදිතයින් අතරට සඳහන්.', 'COLOMBO (Citizen) -කොළඹ යුනියන් පෙදෙසේ පිහිටි කීල්ස් සුපිරි වෙළඳ සංකීර්ණයේ සේවකයින් දෙදෙනෙකුට  කොරෝනා ආසාදනය වී තිබෙනවා.\n\nතම නිළ ෆේස්බුක් පිටුවේ අදාළ නිවේදනය සටහන් කරමින් ඔවුන් මේ පිලිබඳ නිවේදනය කරනවා.', 'KANDY  (Citizen) - බෝගම්බර බන්ධනාගාරයේ රැඳවියන් 07 දෙනෙකුට කොරෝනා ආසාදනය වී ඇති බව බන්ධනාගාර කොමසාරිස් ජනරාල් තුෂාර උපුල්දෙණිය සඳහන් කළා.', 'BANDARAGAMA (Citizen) -බණ්ඩාරගම මත්විල ප්\u200dරදේශ පදිංචි 21 හැවිරිදි තරුණියක් සිය නිවසේ ඇඳ මත හදිසියේම මියගොස් තිබෙනවා.\n\nඇයට කොරෝනා ආසාදනය වී ඇතිද යන්න සිදුකල මුලික PCR  පරීක්ෂණයේ වාර්තාද අද පැමිණීමට නියමිතව තිබෙනවා.', 'COLOMBO (Citizen) -පොලිසිය ආශ්\u200dරිතව නව කොරෝනා ආසාදිතයින් 6 දෙනෙකු හඳුනාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 5 දෙනෙකු බොරැල්ල පොලිසියෙන් වාර්තා වන අතර එක් අයෙකු බණ්ඩාරනායක සම්න්ත්\u200dරණ ශාලාවේ රාජකාරී කල අයෙකු බව හඳුනාගෙන තිබෙනවා.', 'HPMAGAMA (Citizen) -හදිසියේ සිදු කල PCR  පරීක්ෂණයක ප්\u200dරතිඵල අනුව ප්\u200dරතිකාර ගනිමින් සිටි රෝගියෙකු කොරෝනා ආසාදිතයෙකු ලෙස හඳුනාගැනීම නිසා හෝමාගම රෝහලේ දැඩිසත්කාර ඒකකය තාවකාලිකව වස දමා තිබෙනවා.\n\nපිහි අනුමකට අදාලව තුවාල ලබා ඇතුලත් කල රෝගියෙකුට සිදු කල මෙම පරීක්ෂණය සිදු කර ඇති අතර එහි ප්\u200dරතිඵලය අනුව ඔහු කොරෝනා ආසාදිතයෙකු ලෙස හඳුනාගත් බවයි හෝමාගම රෝහලේ අධ්\u200dයක්ෂක වෛද්\u200dය ජනිත් හෙට්ටිආරච්චි සඳහන් කලේ.', 'GAMPAHA(Citizen) -වත්තල ප්\u200dරදේශයෙන් ආසාදිතයින් 30 ක් හා ජා ඇල ප්\u200dරදේශයෙන් ආසාදිතයින් 30ක් ලෙස ආසාදිතයින් 60 දෙනෙකු හඳුනාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අතර ගම්පහ දිස්ත්\u200dරික්කයේ ඊයේ දිනයේදී ආසාදිතයින් 203ක් හඳුනාගත් බවයි වාර්තා වන්නේ.', 'මේ වන විට කොරෝනා ආසාධිත පොලිස් නිලධාරීන් සංඛ්\u200dයාව 379 ක් දක්වා ඉහළ ගොස් ඇත. ඒ ඊයේ (06) වාර්තා වූ ආසාධිතයින් 53ත් සමගයි.', 'COLOMBO (Citizen) -මේ දක්වා කොළඹ මහ නගර සභාව තුල විවිධ සේවා සපයන සේවකයින් 85 දෙනෙකුට කොරෝනා ආසාදනය වී ඇති බව කොළඹ  නගර සභාවේ ප්\u200dරධාන වෛද්\u200dය නිලධාරී වෛද්\u200dය රුවන් විජයමුණි තහවුරු කළා.\n\nCitizen අප කල විමසීමකදී ඒ මහතා පවසා සිටියේ දෙවන රැල්ලේ ව්\u200dයාප්තියත් සමග සිදු කල PCR  පරීක්ෂණ වලට අනුව මෙම සේවකයින් හඳුනාගත් බවයි.', 'WASHINTON DC (Citizen) -ධවල මන්ධිරයේ කාර්යය මණ්ඩල ප්\u200dරධානී මාර්ක් මෙදොව්ස්ට කොරෝනා ආසාදනය වී ඇති බව අමෙරිකානු මාධ්\u200dය වාර්තා කරනවා.\n\nධවල මන්ධිර අභ්\u200dයන්තර වාර්තා උපුටා දක්වමින් ඔවුන් මෙලෙස වාර්තා කරනවා.\n\nඅමෙරිකානු ජනාධිපතිවරණය පැවැත්වෙන අතරතුර මෙම සිදුවීම වීම සුවිශේෂී වනවා.', 'COLOMBO (Citizen) -බන්ධනාගාරවල පවතින අධික තදබදය අවම කරගැනීම සදහා ගත හැකි ක්\u200dරියාමාර්ග පිළිබදව සාකච්ඡා කිරීමේදී රිමාන්ඩ් සිරකරුවන්ගේ ප්\u200dරමාණය අවම කර ගැනීම තුළින් යම් විසදුමක් ලබාගත හැකි අතර ඒ සදහා රිමාන්ඩ් බන්ධනාගාරගතව සිටින පිරිසෙන් 8302ක් රස පරික්ෂක වාර්තා ප්\u200dරමාදවීම හේතුවෙන් බන්ධනාගාරගතව සිටින බව හදුනාගත් අතර එම වාර්තා කඩිනම් කිරීම මගින් ඔවුන් සම්බන්ධ අධිකරණ ක්\u200dරියාමාර්ග කඩිනම්කර තීරණ ගැනීමට හැකිවන බැවින් රස පරික්ෂක දෙපාර්තමේන්තුවේ නිලධාරීන් කැදවා මාස එකහමාරකට පෙර ලබාදුන් ඉලක්කය මේවන තෙක් සපුරා නොතිබීම පිළිබදව බන්ධනාගාර  ප්\u200dරතිසංස්කරණ හා සිරකරුවන් පුනරුත්ථාපන රාජ්\u200dය අමාත්\u200dය විශේෂඥ වෛද්\u200dය සුදර්ශිනී ප්\u200dරනාන්දුපුල්ලේ මහත්මිය සිය නොසතුට පලකර තිබෙනවා.\n\n අධිකරණ යටිතල පහසුකම් සංවර්ධන කමිටු ප්\u200dරධානී ජනාධිපති නීතිඥ යූ ආර් ද සිල්වා මහතා සහ බන්ධනාගාර බලධාරීන් සමග බන්ධනාගාර තදබදය අවමකර ගැනීම පිළිබදව අමාත්\u200dයාංශයේ පැවැති සාකච්ඡාවකදී ඇය මේ පිළිබදව සිය අදහස් දැක්වූවා.\n\nකොවිඩ් 19හේතුවෙන් සෞඛ්\u200dය අවධානමකට ලක්ව පවතින බන්ධනාගාර පද්ධතිය තුළ සිටින බන්ධනාගාර රිමාන්ඩ් සිරකරුවන් ඉන් ආරක්ෂා කරගැනීම පිළිබදවත් බන්ධනාගාර තදබදය අවමකර පිළිබදවත් අවධානය යොමුකිරීමේදී රස පරික්ෂක වාර්තා  කඩිනම්කර තිබුනේ නම් මේවන විට ඔවුන් නිදහස් කිරීමට හෝ පුනරුත්ථාපන ක්\u200dරියාවලියකට යොමුකර ගැනීමට හැකියාව තිබූ බව රාජ්\u200dය ඇමතිනිය මෙහිදී සදහන් කළා. \n\nඑවැනි තත්වයක් තුළදීවෛරසයේ පැතිරීම අවම කර ගැනීමට හැකියාව පවතින බව ඇමතිනිය මෙහිදී විශ්වාසය පළකලා.', 'COLOMBO (Citizen) -ලෝක සෞඛ්\u200dය සංවිධානය ඇතුළු ලෝකයේ පරීක්ෂණ පවත්වන විද්\u200dයාඥයන් පවසන ආකාරයට දෙවෙනි කොවිඩ් රැල්ලේදීවත් බෙහෙතක් සොයා ගැනීමට නොහැකි වුවහොත් තුන්වෙනි කොවිඩ් රැල්ලත් ලබන වසරේ මුල් කාලයේදී පැමිණීමට හැකියාවක් පවතින බව සෞඛ්\u200dය අමාත්\u200dයංශයේ මාධ්\u200dය ප්\u200dරකාශක වෛද්\u200dය ජයරුවන් බණ්ඩාර පවසනවා.\n\nඔහු වැඩිදුරටත් සඳහන් කරන්නේ තුන්වෙනි රැල්ල මීටත් වඩා භයානක විය හැකි බවයි.\n\nසෞඛ්\u200dය අමාත්\u200dයංශයේ මාධ්\u200dය ප්\u200dරකාශක ජයරුවන් බණ්ඩාර මෙම අඳහස් පළ කළේ  මාධ්\u200dය වෙත අඳහස් දක්වමින්.\n\n"ඒ වෛරස් එක කුමන වයසේ අයට බලපානවද , එහි තියන ප්\u200dරභල බව මොකද්ද ඊට පස්සේ ඇති විය හැකි සංකුලතා මොකද්ද කියන්න අපි තාම දන්නේ නැහැ. ඒ නිසා තමයි අපි කිව්වේ අත් දෙක හේදීම නිරන්තරයෙන් කරන්න , මුඛ ආවරණ නිවැරදිව පළදින්න , දුරස්ථභාවය තියා ගන්න , නිරන්තරයෙන් මොනවහරි රසායනික ද්\u200dරව්\u200dයයක් නිවැරදිව හදපු එකක් ළඟ තියාගන්න. කොතනහරි ඇල්ලුවොත් ඒක අතට දාලා අත පිරිසිදුව තියාගන්න. මීට වඩා මැජික්\u200c එකක් නෑ"', 'COLOMBO (Citizen) -ඉදිරි සති කිහිපය වන විට කොරෝනා මරණ ගණන ගැන වැඩි වශයෙන් කතා කිරීම වන තත්වයක් උද්ගතවෙමින් පවතින බව රජයේ වෛද්\u200dය නිලධාරීන්ගේ සංගමයේ සංස්කාරක වෛද්\u200dය හරිත අලුත්ගේ සඳහන් කරනවා.\n\nමාධ්\u200dය හමුවකදී අදහස් දක්වමින් ඔහු වැඩි දුරටත් මෙලෙස පැවසුවා.\n\n"අපි පහුගිය දින කිහිපයේ කතා කලේ රෝගීන් ගැන.හැබැයි ඉදිරිසතිය දෙක මාසේ හරි දෙසැම්බර් මුල වෙද්දී මරණ ගැන වැඩි වශයෙන් කතා කරන්න වෙන තත්වයක් නිර්මාණය වෙමින් පවතිනවා.මේක ඉතාම භයානක තත්වයක්.', 'COLOMBO (Citizen) -ඊයේ මෙරටින් වාර්තා වූ කොරෝනා ආසාදිතයින් ගණන 400ක් වනවා.\n\nමෙම ආසාදිතයින් සියලු  දෙනා පළමු පෙළ හා දෙවන පෙළ ආශ්\u200dරිතයින් වනවා.\n\nමේ අතර ඊයේ දිනයේදී මෙරට 30 වන කොරෝනා මරණය සිදුවුණා.', 'මෙරටට ගෙන්වනු ලබන කහ බීජ අප රටේම නිශ්පාදනය කිරීම නගාසිටුවීම වෙනුවෙන් කහ පැල රෝපනය කීරීමේ උත්සවය කුඩා වැවිලි භෝග, වගා ආශ්\u200dරිත කර්මාන්ත හා අපනයන ප්\u200dරවර්ධන රාජ්\u200dය අමාත්\u200dය ගරු ජානක වක්කුඹුර මහතාගේ ප්\u200dරධානත්වයෙන් ඊයේ(05)  කර්මාන්ත අමාත්\u200dයංශය හා එක්ව කරන්දෙණිය යුදහමුදා කඳවුරු භුමියේ කහබීජ උද්\u200dයානයේ පැවැත් වුණා.\n\nමේ සඳහා  වැවිලි කර්මාන්ත කැබිනට් අමාත්\u200dය රමේෂ් පතිරණ ,  පාර්ලිමේන්තු මන්ත්\u200dරී ඉසුරු දොඩංගොඩ , කරන්දෙණිය ප්\u200dරාදේශීය සභා සභාපතිතුමා, අමාත්\u200dයංශ නිලධාරීන් හා යුදහමුදා\u2063වේ නිලධාරීන් ඇතුලු පිරිසක් සහභාගී විය.', 'සාමාන්\u200dය පෙල විභාගය 2021 ජනවාරි  18 සිට 28 දක්වා පැවැත්වේ - අධ්\u200dයාපන අමාත්\u200dය', 'COLOMBO(Citizen) - කොරෝනා දෙවන රැල්ලේ තවත් ආසාදිතයින් 213 දෙනෙකු වාර්තා වූ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමෙම සියලු දෙනා ආශ්\u200dරිතයින් බව සඳහන්.', 'වැලිකඩ බන්ධනාගාරයේ තවත් 23 දෙනෙකුට කොරෝනා ආසාදනය වී තිබෙනවා.\n\n ආසාදිතයින් අතරින් රැඳවියන් 22 කාන්තාවන් වන අතර එක් අයෙකු පිරිමි රැඳවියෙකු බව සඳහන්.', 'තලවාකැලේ - මිඩිල්ටන් ප්\u200dරදේශයේ කාන්තාවකට කොවිඩ් 19 වයිරසය ආසාදිත බව තහවුරු වු බව මහජන සෞඛ්\u200dය පරික්ෂකවරයා පවසයි.\n\nවසය අවුරුදු 32 ක් වන ඇය වත්තල ප්\u200dරදේශයේ ඇගළුම් කර්මාන්ත ශාලාවක සේවිකාවකි.\n\nඉකුත් 16 වනදා කොළඹ සිට ඩයගම දක්වා ධාවනය වු ලංගම බස් රථයෙන් තලවාකැලේට පැමිණ තිබේ.\n\n ඇය සමග මෙහි පැමිණ සිට නික්ම ගිය ඥති සහෝදරයෙකු කොව්ඩ් ආසාදිතයෙකු බව කොළඹ දී තහවුරු වීමෙන් පසු මොවුන් මෙහි ස්වයං නිරෝධායනයට ලක්කර තිබෙනවා.\n\n පසුගිය 4 වනදා ඇය මෙහිදි PCR පරික්ෂණයට ලක්කර තිබෙන අතර එහි ප්\u200dරතිළුල අනුව ඇයට  කොරෝනා වෛරසය ආසාදිත බව තහවුරු වී ඇත.\n\n නිරෝධායනයට ලක්කිරිමට පෙර ඇය තලවාකැලේ නගරයේ බැංකු හා වෙළදසැල් කිහිපයකටම ගොස් තිබෙන බව පවසා ඇත.\n\nනුවරඑළිය Citizen වාර්තාකරු : ක්\u200dරිෂාන්තන්', 'PUTTLAM (Citizen) -නිරෝධායනය අවසන් කර නිවස බලා යමින් සිටි පුද්ගලයෙකුගේ මළ සිරුරක් පුත්තලම ප්\u200dරදේශයේ මාර්ගයක තිබී හමුවී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nCitizen අප කල විමසීමකදී අනාවරණය වුයේ මෙලෙස මිය ගොස් ඇත්තේ පුත්තලම ප්\u200dරදේශයේ පදිංචි වයස අවුරුදු 54ක පුද්ගලයෙකු බවයි.\n\nපුත්තලම ප්\u200dරදේශයේ මාර්ගයක මළ සිරුරක් ඇති බවට පුත්තලම පොලිසියට ලද තොරතුරක් මත අදාළ පුද්ගලයා හඳුනාගත් බව මධ්\u200dයස්ථානය නිවේදනය කළා.\n\nමෘත දේහය PCR  පරීක්ෂණයක් සඳහා භාජනය කර ඇති අතර එහි ප්\u200dරතිඵල ලැබීමට නියමිත බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය වැඩිදුරටත් සඳහන් කලේ.', 'කළුතර දිස්ත්\u200dරික්කයේ බදුගම නව ජනපදයට පනවා තිබු හුදෙකලා කිරීම වාහම ක්\u200dරියාත්මක වන පරිදි ඉවත් කර තිබෙනවා.']