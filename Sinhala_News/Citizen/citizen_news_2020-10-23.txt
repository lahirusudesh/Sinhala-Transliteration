['මිනුවන්ගොඩ හා පෑලියගොඩ පොකුරට අදාල තවත් ආසාදිතයින් 256ක් වාර්තා වී තිබෙනවා.\nඒ අනුව මේ වන විට දෛනික සමස්ථ ආසාදිතයින් සංඛ්\u200dයාව 865ක් වන බව සඳහන්', 'කළුතර දිස්ත්\u200dරික්කයේ වලල්ලාවිට ප්\u200dරාදේශීය ලේකම් කොට්ඨාශයේ  ගුලුවිට දකුණ, වෙදවත්ත, මදුරුමස්විල හා මාකලන්දාව  යන ගම්මාන වහාම ක්\u200dරියාත්මක වන පරිදි හුදකලා කර ඇතිබව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'කොළඹ දිස්ත්\u200dරික්කයේ දෙමටගොඩ හා මරදාන ප්\u200dරදේශ වලට නැවත දැනුම්දෙනතුරු  ඇදිරිනීතිය පනවා තිබෙනවා.\n\n මීට අමතරව බේරුවල, අලුත්ගම හා පයාගල යන ප්\u200dරදේශවල සඳුදා  ඇඳිරිනීතිය පනවා තිබෙනවා.', 'සෞඛ්\u200dය අමාත්\u200dයාංශයේ ඉල්ලීම මත ගල්කන්ද ප්\u200dරදේශයේ පිහිටි නිරෝධායන මධ්\u200dයස්ථානය ඇදන් 400කින් යුත් කොරෝනා රෝගීන් ගේ ප්\u200dරතිකාර මධ්\u200dයස්ථානයක් ලෙස සකස් කිරිමට පියවර ගත් බව යුද හමුදාපති ලුතිනන් ජනරාල් ශවේන්ද්\u200dර සිල්වා සඳහන් කරයි.', 'අද සම්පුර්ණ කොවිඩ් ආසාදිතයන් 609ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 496ක් පෑලියගොඩ මත්ස්\u200dය වෙළඳ සැලේ බව සඳහන්.', '1987 වසරේ ජුනි මාසයේදී අරන්තලාවේදී බෞද්ධ භික්ෂූන් වහන්සේලා පිරිසකට එල්ල වූ LTTE ප්\u200dරහාරයට ගොදුරු වූ වින්දිතයින්ගෙන් ප්\u200dරකාශ සටහන් කිරීමෙන් අනතුරුව පරීක්ෂණයක් ආරම්භ කිරීමට කටයුතු කරන ලෙස නීතිපතිවරයා විසින් වැඩබලන පොලිස්පතිවරයාට උපදෙස් දී තිබෙනවා.\n\nඑම පරීක්ෂණ ආරම්භ කර සති දෙකක් ඇතුළත ප්\u200dරගතිය නීතිපති දෙපාර්තමේන්තුවට වාර්තා කරන ලෙසද දන්වා ඇති බවයි වාර්තා වන්නේ.', 'කොස්ගම රෝහලේ ප්\u200dරතිකාර ලබමින් සිටි කොරෝනා ආසාදනය වූ රෝගියෙකු එම රෝහලෙන් අද උදෑසන පැන ගොස් තිබුණා.\n\nකෙසේ වෙතත් මිට ටික වෙලාවකට පෙර ඔහුව බොරැල්ල ප්\u200dරදේශයෙන් පොලීසිය සොයා ගෙන තිබෙනවා.', 'GALLE (Citizen) -ගාල්ල ප්\u200dරධාන තැපැල් කාර්යාලයට කොවිඩ් රෝගියෙක් පැමිණ ඇතැයි ලැබුන තොරතුරක් මත මේ වනවිට තාවකාලිකවවසා දමා තිබෙනවා. \n\nඅද (23) උදෑසන තැපැල් කාර්යාලය තාවකාලිකව වසා දමා තැපැල් කාර්යාලය විෂබීජහරණය කිරීමට මේ වන විට කටයුතු සූදානම් කරමින් පවතින අතර සෞඛ්\u200dය උපදෙස් අනුව කාර්යාලයේ කටයුතු නැවත ආරම්භ කරන බව ද කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'AHUNGALLE(Citizen) - අද දවසේ දී අහුන්ගල්ල ප්\u200dරදේශයෙන් කොරෝනා ආසාදිත පුද්ගලයින් 16 දෙනෙකු සොයාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඑම පුද්ගලයින් කොළඹ නැව් තටාකාංගණයේ ආසාදිතයාගේ පළමු ආශ්\u200dරිතයින් බව සඳහන්.', 'GALLE (Citizen) - ගාල්ල මත්ස්\u200dය වෙළඳ සංකීර්ණයෙන් කොරෝනා ආසාදිතයින් 5 දෙනෙකු සොයාගෙන ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'කොස්ගම රෝහලේ ප්\u200dරතිකාර ලබමින් සිටි කොරෝනා ආසාදනය වූ රෝගියෙකු අද උදෑසන එම  රෝහලෙන් පැන ගොස් තිබෙනවා.\n\nඅවුරුදු 26ක් වන මෙම පුද්ගලයා කැලණිය සීතාවක වත්ත ප්\u200dරදේශයේ පුද්ගලයෙකු බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය\nපවසන්නේ.', 'BERUWALA (Citizen) -කොරෝනා වෛරසය ආසාදිත පුද්ගලයන් 10 දෙනෙකු හඳුනාගනීමත් සමඟ බේරුවල ධීවර වරාය නැවත දැනුම් දෙනතුරු වසා දැමීමට තීරණය කළ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමෙලෙස කොරෝනා ආසාදනය වී ඇත්තේ බේරුවල ධීවර වරායේ සිට පෑලියගොඩ මත්ස්\u200dය වෙලදපොළ වෙත මසුන් රැගෙන ගිය ලොරි රථ රියදුරන් හා සහායක පුද්ගලයින් 10 දෙනෙකුට බවයි සඳහන් වන්නේ.', 'COLOMBO (Citizen) - පෑලියගොඩ මත්ස්\u200dය වෙළඳ සංකීර්ණය ආශ්\u200dරිතව වාර්තා වන ආසාදිතයන් ගණන 240 දක්වා ඉහළ  ගොස් ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - අද උදෑසන වනවිට මිනුවන්ගොඩ පොකුරේ රෝගීන් 55 දෙනෙකු සුවය ලබා පිටව ගිය  බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව මිනුවන්ගොඩ පොකුරේ මෙතෙක් සුවය ලබා පිටව ගිය වැඩිම ආසාදිත සංඛ්\u200dයාව වාර්තා වන්නේ අද උදෑසන වන විටයි.', 'COLOMBO (Citizen) -ඊයේ දිනයේ සමස්ථ ආසාදිතයින් ගණන 309 ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව එහි වැඩිම ආසාදිත සංඛ්\u200dයාව වාර්තා වන්නේ පෑලියගොඩ මාළු වෙළඳ සංකීර්ණය ආශ්\u200dරයෙන්. ඒ 188ක්.\n\nමීට අමතර අනුරාධපුරෙන් ආසාදිතයින් 02ක්, මාතරින් 01ක්, කුලියාපිටියෙන් 14ක්,ගාල්ලෙන් 09ක්, ගම්පහින් 40ක්, කොළඹින් 31ක් හා නිරෝධායන මධ්\u200dයස්ථාන වලින් 24 දෙනෙකු වාර්තා වන බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය  වැඩිදුරටත් සඳහන් කරන්නේ.', 'COLOMBO (Citizen) -අද දවසේ  නව ආසාදිතයන් 259ක් වාර්තා වූ බව හමුදාපතිවරයා සඳහන් කරනවා.\n\nමේ අතරින් 182 පෑලියගොඩ මාළු වෙළඳපොළ තුලින්  වාර්තා වනවා.', 'COLOMBO (Citizen) - සමස්ත කාරක සභාවේදී, 20 වන ව්\u200dයවස්ථා සංශෝධනයේ 17 වන වගන්තිය සම්බන්ධයෙන් පැවති ඡන්දය වැඩි ඡන්ද 92 කින් මීට ටික වේලාවකට පෙර සම්මත වූණා.\n\nඑහිදී සංශෝධනයට පක්ෂව ඡන්ද  157  ලැබුණු අතර විපක්ෂව ලැබුණේ ජන්ද  64 ක් පමණයි.\n\n17 වන වගන්තිය තුල දැක්වුයේ ද්විත්ව පුරවැසිභාවය හා ද්විත්ව පුරවැසියන්ට  ශ්\u200dරී ලංකා පාර්ලිමේන්තුවට පැමිණීමට ඉඩ සලසා දීම පිළිබඳවයි.', 'COLOMBO (Citizen) -20 වන ව්\u200dයවස්ථා සංශෝධන පනත් කෙටුම්පතේ දෙවන වර කියවීමට අදාළ ඡන්ද විමසීම වැඩි ජන්ද 91 කින් මීට ටික වේලාවකට පෙර සම්මත වූණා.\n\nඑහිදී සංශෝධනයට පක්ෂව ඡන්ද  156  ලැබුණු අතර විපක්ෂව ලැබුණේ ජන්ද  65 ක් පමණයි.\n\nජන්ද විමසිමේන් අනතුරුව කාරක සභා අවස්ථාව ආරම්භ වුණා.\n\nඑහිදි 20 වන ව්\u200dයවස්ථා සංශෝධන පනත් කෙටුම්පතට සංශෝධන ගෙන එනු ලබනවා.\n\nඑම සංශෝධන සහිතව තෙවන වර කියවීමට අදාළ ඡන්ද විමසීම හෙවත් අවසන් ඡන්ද විමසීම අද මධ්\u200dයම රාත්\u200dරියට පෙර සිදු කිරිමට නියමිත බව Citizen පාර්ලිමේන්තු වාර්තාකරු සදහන් කලා.', 'COLOMBO (Citizen) -විපක්ෂ මන්ත්\u200dරී රන්ජන් රාමනායක හා අමාත්\u200dය විමල් වීරවංශ අතර උණුසුම් වචන හුවමාරුවක් මේ වනවිට සිදුවෙමින් තිබෙනවා.\n\n\n20 වන සංශෝධනයේ විවාදයට අදාළ තම කතාවේදී අමාත්\u200dය විමල් වීරවංශ රන්ජන් රාමනයක විනිසුරුවරියකට බලපෑම් කල බව ඔහුගේ හඬපට වලින් හෙළිවෙන බව සඳහන් කළා.\n\nඑයට පිළිතුරු දෙමින් තම කතා වාරයේදී, අමාත්\u200dය විමල් වීරවංශගේ බිරිඳද තමන් හට දුරකථන ඇමතුම් ලබා දී ඇති බව හඬපටයක් සභාගත කරමින් මන්ත්\u200dරී රන්ජන් රාමනායක සඳහන් කළා.\n\nඑම අවස්ථාවේදී අතුරු ප්\u200dරශනයක් නගමින් අමාත්\u200dය විමල් වීරවංශ නැගිට ප්\u200dරකාශයක් ඉදිරිපත් කල අතර එහිදී උණුසුම් වාග් ප්\u200dරහාර මාලාවක් පක්ෂ විපක්ෂ දෙපාර්ශවයෙන්ම එල්ල වුණා.', 'ගතවූ සතිය තුළ යම් අයෙකු පෑලියගොඩ මත්ස්\u200dය වෙළඳපොළ ට පැමිණියේ නම් වහාම ප්\u200dරදේශයේ මහජන සෞඛ්\u200dය පරීක්ෂක වරයා හමුවී දැනුවත් කරන ලෙස යුධහමුදාපති වරයා දැනුම් දෙනවා.', 'COLOMBO (Citizen) - අද සවස 6 සිට කොටහේන ප්\u200dරදේශයට නිරෝධායන ඇඳිරිනීතිය ක්\u200dරියාත්මක බව හමුදාපතිවරයා සඳහන් කරනවා.', '2020 ජුලි 01 සිට 2020 දෙසැම්බර් 31 දක්වා කාලය තුළ කල් ඉකුත් වන රියදුරු බලපත්\u200dර වල වලංගු කාලය මාස 03 කින් දීර්ඝ කර තිබෙනවා.\n\nඒ අනුව බලපත්\u200dරය කල්ඉකුත්වන දිනයේ සිට මාස තුනක් එම දීර්ඝ කර ඇති බව සඳහන්.', 'පෑලියගොඩ මත්ස්\u200dය වෙළඳපොළහි ආශ්\u200dරිතයින් 863 ක් නිරෝධායනයට යොමුකර තිබෙනවා.\n\nඒ අනුව,\n\n180 දෙනෙකු  දියතලාව හමුදා කඳවුරටත් \n\n150 දෙනෙකු කුණ්ඩසාලේ කඳවුරටත් \n\n 146 දෙනෙකු මුලතිව් කඳවුරටත් \n\n192  දෙනෙකු මඩකලපුව කඳවුරටත් \n\n 85 දෙනෙකු පලාලි කඳවුරටත් \n\n110 දෙනෙකු පෙරියකාදු කඳවුරටත් යොමු කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - අරලිය ගහ මන්දිරය තුල අහඹු PCR පරීක්ෂාවක් සිදු කල බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nපවතින වාතාවරණය මත පෙර සුදානම්ක් ලෙස මෙම පරීක්ෂාව සිදු කරන බවයි Citizen අප කල විමසීමකදී එම මධ්\u200dයස්ථානය නිවේදනය කලේ.', 'කහවත්ත මාළු වෙළද මධ්\u200dයස්ථානය ගොඩකවෙල ප්\u200dරාදේශිය සභාවේ සභාපතිවරයාගේ නියමයෙන් වසා දමා තිබෙනවා.\n\nඒ එම මාළු වෙළද මධ්\u200dයස්ථානයේ තිදෙනෙකු පෑලියගොඩ මාළු වෙළඳ මධ්\u200dයස්ථානය පැමිණ තිබීම හේතුවෙන් බවයි Citizen අප ගොඩකවෙල ප්\u200dරාදේශිය සභාවෙන් කල විමසීමකදී ඔවුන් සඳහන් කළේ.\n\nමෙම තිදෙනා මේ වන විට ස්වයං නිරෝධනය කර තිබෙන බවත් ඔවුන් PCR පරීක්ෂණයකට භාජනය කිරීමට බලාපොරොත්තු වන බවත් ඔවුන් සඳහන් කළා.\n\nදැනට තීරණය කර තිබෙන්නේ කහවත්ත මාළු වෙළද මධ්\u200dයස්ථානය  දින දෙකක් කාලයක් වසා දැමීමට බවත් PCR පරීක්ෂණ පැමිණීමෙන් පසු අනෙකුත් ක්\u200dරියාමාර්ග ගැනීමට බලාපොරොත්තු වන බවත් ඔවුන් සඳහන් කළා.']