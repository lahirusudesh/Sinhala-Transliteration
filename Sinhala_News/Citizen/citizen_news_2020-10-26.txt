['උසස්පෙළ විශ්වවිද්\u200dයාල කඩයිම් ලකුණු නිකුත් කර ඇති බව විශ්වවිද්\u200dයාල ප්\u200dරතිපාදන කොමිසන් සභාව නිවේදනය කරනවා. \n\nඑහි වෙබ් අඩවියට පිවිස කඩයිම් ලකුණු ලබා ගත හැකි බව විශ්වවිද්\u200dයාල ප්\u200dරතිපාදන කොමිසම නිවේදනය කරනවා.', 'මේ වන විට මෙරට ධීවරයන්. ආශ්\u200dරිතව කොරෝනා ආසාදිතයින් 44ක් සොයාගෙන තිබෙනවා. \n\nඉන් ආසාදිතයින් 20ක් බේරුවලින් වාර්තා වන අතර 5 දෙනෙකු ගාල්ල ධීවර වරායෙන් වාර්තා වනවා.\n\nඅනෙක් ආසාදිතයින් 14 දෙනෙකු වාලච්චේන ධීවර වරායෙන් වාර්තා වන අතර 2නෙකු හම්බන්තොට වරායෙන් හා 3 දෙනෙකු දෙවිනුවර ධීවර වරායෙන් වාර්තා වනවා.', 'මෙරට දෙවැනි කොරෝනා රැල්ල ව්\u200dයාප්ත වූ බ්\u200dරැන්ඩික්ස් පොකුරේ  ආරම්භය කුමක්දැයි මේ දක්වා අනාවරණය කිරිමට බලධාරින්ට මේ දක්වා හැකියාවක් ලැබුනේ නැත.\nකෙසේ වෙතත්  දිනපතා අරුණ පුවත්පත අද සිය ප්\u200dරධාන සිරස්තලය මගින් ජනපතිට ලබා දුන් බුද්ධි අංශ වාර්තාවක්  උපුටා දක්වමින් පවසන්නේ මෙරට දෙවැනි කොරෝනා රැල්ල ඇරඹුණේ මිනුවන්ගොඩ බ්\u200dරැන්ඩික්ස් ආයතනයෙන් නොව තුර්කියේ සිට මෙරටට පැමිණි යුක්ක්\u200dරේන ගුවන් කාර්ය මණ්ඩලයකින් බවයි.\n\nඊට අදාළ අරුණ පුවත්පත් වාර්තාව පහතින් පලවන අතර මේ පිලිබද වැඩිදුර තොරතුරු Citizen ඇත්ත-නැත්ත (Fact Check) ඔස්සේ බලාපොරොත්\u200dතුවන්න.\nඅරුණ පුවත්පත් වාර්තාව - උපුටා ගැනිම\nමෙරට දෙවැනි කොවිඩ් රැල්ලක් ව්\u200dයාප්ත වූ බ්\u200dරැන්ඩික්ස් පොකුරේ මුල නිර්මාණය වී ඇත්තේ තුර්කියේ සිට මෙරටට පැමිණි යුක්ක්\u200dරේන ගුවන් කාර්ය මණ්ඩලයකින් බවට බුද්ධි අංශ අනාවරණය කරගෙන ඇත. මේ සම්බන්ධව බුද්ධි වාර්තාව රාජ්\u200dය ඔත්තු සේවා මගින් ජනපති ගෝඨාභය රාජපක්ෂ ඇතුළු ආරක්ෂක මණ්ඩලයට ලබා දී තිබේ.\nමෙම යුක්ක්\u200dරේන් කාර්ය මණ්ඩලය මෙරටට පැමිණ ඇත්තේ සැප්තැම්බර් 11 වැනිදාය. එම පිරිසේ එකොළොස්දෙනකු සිට ඇති අතර ඔවුන් සීදුවේ පිහිටි තරු හෝටලයක ස්වයං නිරෝධායනයට ලක් වී ඇත. ගුවන් යානාවල එන කාර්ය මණ්ඩලය ස්වයං නිරෝධායනය වෙද්දී හෝටල් කාර්ය මණ්ඩලයද නිරෝධානය විය යුතුය.\nගුවන් කාර්ය මණ්ඩලයේ නිරෝධානය වූ යුක්ක්\u200dරේන් ජාතිකයකු සැප්තැම්බර් 13 වැනිදා කොවිඩ් ආසාදිතයකු ලෙස වාර්තා වී අයි.ඩී.එච්. රෝහලට ඇතුළත් කර තිබේ.\nමේ සමග රෝහල් කාර්ය මණ්ඩලය හා සෙසු ගුවන් කාර්ය මණ්ඩලයට පී.සී.ආර්. පරීක්ෂණ සිදු කර ඇත.\nහෝටල් කාර්ය මණ්ඩලයේ හැට දෙනාගෙන් දහඅට දෙනකු දිනපතා නිවෙස්වලට ගොස් සේවයට පැමිණි අය වෙති. එම 18 දෙනා සැප්තැම්බර් 11 වැනිදා සිට 13 වැනිදා දක්වා නිවෙස්වල සිට සේවයට වාර්තා කර ඇත. හෝටල් කාර්ය මණ්ඩලයද දින දාහතරක් නිරෝධායනය කළ යුතු වුවත් හෝටල් පරිපාලනය කොවිඩ් නීති නොතකා සේවකයන් පිරිසකට නිවෙස්වලට යෑමට ඉඩ සලසා ඇත.\nනිවෙස්වලට දිනපතා ගිය පිරිසෙන් පස්දෙනකුට කොවිඩ් ආසාදනය වී ඇති අතර ඉන් තිදෙනක් සැප්තැම්බර් 11 වැනිදා සිට 13 වැනිදා දක්වා සේවය කළ අය වෙති. හෝටලයේ කෝකියා හා ලොන්ඩරි භාර නිලධාරියාද එම පිරිසට අයත්ය.\n‘‘මෙම පිරිස පරීක්ෂා කිරීමේ දී මෙතෙක් මෙරටින් වාර්තා වූ කොවිඩ් වයිරසයේ ධාරිතාවට වඩා වැඩි ධාරිතාවක් එම වයිරසයේ තිබෙන බව තහවුරු වුණා. කලින් මෙම වයිරසය ශරීරගතව තිබූ සියයට 15ත් 18ත් අතර ප්\u200dරමාණයක්. නමුත් මේ අයගේ සියයට 29ත් 31ත් අතර ප්\u200dරමාණයක් වුණා. මේක අලුත් තත්ත්වයක්. බ්\u200dරැන්ඩික්ස් එකෙන් හමුවූ පළමු රෝගීන්ගෙන් වයිරසය ලෝඩ් එක 29ත් 31ත් අතර තිබුණා. එමෙන්ම පෙර කී හෝටලයේ සේවකයන් බ්\u200dරැන්ඩික්ස් සේවකයන් සමග සම්බන්ධ වීමෙන් මෙම වයිරසය ආසාදනය වූ බවට විමර්ශනවලින් තහවුරු වුණා.’’ යැයි මේ සම්බන්ධව විමර්ශන පැවැත්වූ ජ්\u200dයෙෂ්ඨ නිලධාරීහු තහවුරු කළහ.\nඑමෙන්ම යුක්ක්\u200dරේන් කාර්යමණ්ඩලයෙන් වයිරසය ආසාදනය වූ හෝටල් සේවකයකු හලාවත සිට දිනපතා පොදු ප්\u200dරවාහන සේවා ඔස්සේ සීදුවට පැමිණ ඇතැයිද හෙළි වී තිබේ.\nබ්\u200dරැන්ඩික්ස් පොකුරේ පළමු රෝගියාට සැප්තැම්බර් 21 වැනි දා රෝග ලක්ෂණ පහළ වී ඇත. එම කාන්තාවට සැප්තැම්බර් 16 වැනිදා වන විටවත් රෝගය ආසාදනය වී තිබෙන්නට ඇතැයි සැක කෙරේ. ඔක්තෝබර් 05 වැනිදා බ්\u200dරැන්ඩික්ස් පොකුරේ පළමු ආසාදිතයා වාර්තා විය.\nදෙවැනි රැල්ලක් නිර්මාණය වූ මෙම කොවිඩ් වයිරසය පැතිරයන ප්\u200dරමාණය කලින් වතාවට වඩා දෙතුන් සැරයක් බව අනාවරණය වී තිබේ.\nදෙවැනි රැල්ල ආරම්භ වූ බ්\u200dරැන්ඩික්ස් පොකුර නිර්මාණය වූ බව ඉන්දියාවේ විශාඛාපට්නම් සිට මත්තල ගුවන් තොටුපොළ පසුගිය සැප්තැම්බර් 22 වැනිදා පැමිණි මගින් 48ක කාර්ය මණ්ඩලයකින් බව මුලදී සඳහන් විය. එහෙත් මෙම පිරිස විශාඛාපට්නම්හි බ්\u200dරැන්ඩික්ස් කර්මාන්ත ශාලාවේ සේවය කළ ශ්\u200dරී ලාංකිකයන් වූ අතර ඔවුන් දෙවැනි රැල්ල ව්\u200dයාප්ත වන විටත් දකුණේ හෝටලයක නිරෝධායනය වෙමින් සිටි බව පසුව තහවුරු විය.\nඋපුටා ගැනිම අවසන්', 'රත්නපුර සිරිපාගම ප්\u200dරදේශයේ ගුරුළුවාන,උතුරු ගිලීමලේ,දකුණු ගිලීමලේ,කැටවල,ඇඹුල්දෙණිය,පාගොඩ,මාපලාන යන ග්\u200dරාම නිලධාරී කොට්ඨාස වලට සංචරණ සිමා පනවා ඇති බව සිරිපාගම පොලීසියෙන් Citizen කළ විමසීමකදී සඳහන් කර සිටියා.', 'පාර්ලිමේන්තු සංකීර්ණය සියලු කාර්ය මණ්ඩල සාමාජිකයින් සඳහා අද(26) , හෙට(27) යන දිනවල වසා තැබෙන බව නියෝජ්\u200dය මහ ලේකම් නීල් ඉද්දවෙල පවසනවා.\n\n වසා තැබෙන දෙදින තුළදී මුළු පාර්ලිමේන්තු පරිශ්\u200dරයම විෂබීජහරණයට ලක් කෙරෙන බවයි ඔහු වැඩිදුරටත් පවසන්නේ.', 'ගෙවීගිය පැය 24ක කාලසීමාව තුල නිරෝධායන ඇඳිරිනීතිය කඩකළ 152 දෙනෙකු අත්අඩංගුවට ගෙන තිබෙනවා.\n\nඒ අනුව මෙරට ඉකුත් ඔක්තෝබර් 05 වනදා සිට මේ වනවිට ඇඳිරිනීතිය කඩකර අත්අඩංගුවට ගත පිරිස 1,076ක් බවයි වාර්තා වන්නේ.', 'COLOMBO (Citizen) -අද (26) සිට දුම්රිය ගමන් වාර රැසක් අවලංගු කර ඇතැයි දුම්රිය දෙපාර්තමේන්තුව පවසනවා.\n\nඒ අනුව, මුහුදුබඩ මාර්ගයේ දුම්රිය ගමන් වාර 6ක් පමණක් ධාවනය වන අතර එම දුම්රියන් කොල්ලුපිටිය දුම්රිය ස්ථානය දක්වා පමණක් මගීන් රැගෙන එනු ඇත.\n\nඊට අමතරව, ප්\u200dරධාන මාර්ගයේ, පුත්තලම මාර්ගයේ සහ කැලණිවැලි මාර්ගයේ කාර්යාල සහ මගී සියලු දුම්රියන් අද සිට අවලංගු කරන බව ද දුම්රිය දෙපාර්තමේන්තුව නිවේදනය කරනවා.\n\nදුම්රිය දෙපාර්තමේන්තුව නිකුත් කළ සම්පූර්ණ නිවේදනය පහතින්,', 'අද උදෑසන කොළඹ ජාතික රෝහලේ දැඩි සත්කාර ඒකකයේ සිට ජීවිතක්ෂයට පත්වූ පුද්ගලයා මියගොස් ඇත්තේ කොරෝනා ආසාදනය වීමෙන් බව තහවුරු වී තිබෙනවා.\n\nඔහු කොළඹ 02 ප්\u200dරදේශයේ පදිංචි 70 හැවරිදි පුද්ගලයෙකු බව සඳහන්.', 'මිනුවන්ගොඩ හා පෑලියගොඩ පොකුරට අදාලව තවත් රෝගීන් 85ක් වාර්තා වී තිබෙනවා.', 'බේරුවල,අලුත්ගම හා පයාගල යන ප්\u200dරදේශ වලට හෙට උදෑසන 5ට අවසන් වීමට නියමිත වූ ඇඳිරිනීතිය ඉන් වලක්වා නැවත දැනුම්දෙනතුරු ක්\u200dරියාත්මක කරන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'මිනුවන්ගොඩ හා පෑලියගොඩ පොකුරෙන් තවත් ආසාදිතයින් 263ක් වාර්තා වන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 36 දෙනෙකු නිරෝධායන මධ්\u200dයස්ථාන වලින් වාර්තා වන අතර ඉතිරි සියලු ආසාදිතයින් ඔවුන්ගේ ආශ්\u200dරිතයින් බව සඳහන්.', 'පවතින කොරෝනා වෛරස තත්වය හේතුවෙන් මධ්\u200dයම තැපැල් හුවමාරුවේ සියලු කටයුතු තාවකාලිකව නවතා දැමෙන බව තැපැල් දෙපාර්තමේන්තුව සඳහන් කරනවා.\nමේ අනුව නැවත දැනුම් දෙනතුරු මහා ජනතාවටද මධ්\u200dයම තැපැල් හුවමාරුවේ කටයුතු විවෘත නොවන බව එම නිවේදනයේ සඳහන්.', 'COLOMBO (Citizen) -අග්\u200dරාමාත්\u200dය මහින්ද රාජපක්ෂ ගේ ආරක්ෂක අංශයේ සාමාජිකයෙකුට කොරෝනා ආසාදනය වී ඇති බවට පලවන වාර්තා අසත්\u200dය බව අග්\u200dරාමාත්\u200dය කාර්යාලය නිවේදනය කරනවා.\n\nඅදාළ නිලධාරියා අග්\u200dරාමාත්\u200dය ආරක්ෂක අංශයට අනුබද්ධ බාහිර ඒකකයක නිලධාරියෙකු බව අදාල නිවේදනයේ සඳහන්.\n\nනිවේදනය පහතින් ', 'GAMPAHA(Citizen) - ගම්පහ දිස්ත්\u200dරික්කයට පනවා ඇති ඇඳිරිනීතිය නැවත දැනුම්දෙනතුරු ක්\u200dරියාත්මක බව හමුදාපති  සඳහන් කරනවා.\n\nකෙසේ වෙතත්  හමුදාපති  සඳහන් කළේ ගම්පහ දිස්ති\u200d්\u200dරක්කයේ වෙළෙඳසැල්  හා ඖෂධ හල්  හෙට(26) පෙරවරු 8.00 සිට රාත්\u200dරී 10.00 දක්වා විවෘතව තැබිමට අවසර හිමිවන බවයි.\n\nඑම ස්ථාන වෙත පා ගමනින් ගොස්  අත්\u200dයාවශ්\u200dය භාණ්ඩ සහ ඖෂධ මිලදී ගත හැකි බවද  හමුදාපති  පවසනවා.\n(හඩ පටයට පහතින් සවන් දෙන්න)\n\n\nමේ අතර ගම්පහ දිස්ත්\u200dරික්කයේ ඇති සියලුම රාජ්\u200dය හා පෞද්ගලික බැංකු හෙට (26) දින විවෘත කරන ලෙසද හමුදාපතිවරයා ඉල්ලා සිටිනවා.\n\nඒවායේ කාර්ය මණ්ඩලයට සිය සේවා  හැඳුනුම්පත  ඇඳිරි නීතිය සඳහා අවසර පත්\u200dරයක්  ලෙස භාවිතා කළ හැකි බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය ප්\u200dරකාශ කලේ.', 'COLOMBO (Citizen) -අද සවස 6 සිට කොළඹ කොටුව,පිටකොටුව, බොරැල්ල හා වැලිකඩ ප්\u200dරදේශ වලට නැවත දැනුම්දෙනතුරු ඇඳිරිනීතිය ක්\u200dරියාත්මක බව පොලීසිය පවසනවා.', 'GAMPAHA(Citizen) - නිරෝධායන ඇඳීරි නිතිය කි\u200d්\u200dරයාත්මක ගම්පහ දිස්ති\u200d්\u200dරක්කයේ ජනතාවට හෙට දිනයේ අත්\u200dයාවශ්\u200dය භාණ්ඩ සහ ඖෂධ මිලදී ගැනීම සදහා  අවශ්\u200dය කටයුතු සලසා ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) -පවතින තත්ත්වය හමුවේ කොවිඩ් වෛරසයෙන් නිදන්ගත රෝග පවතින වයස්ගත පුද්ගලයින්ට දැඩි අවසානමක් පවතින බව සෞඛ්\u200dය අමාත්\u200dයංශයේ ප්\u200dරධාන වසංගත රෝග විශේෂඥ වෛද්\u200dය සුදත් සමරවීර පවසනවා.\n\nසංචරණ සීමා පනවා නොමැති ප්\u200dරදේශ වලින් ජනතාව සංචරණය කිරීම තුල රෝගය පැතිරීමේ අවදානමක් පවතින බවයි ඒ මහතා සඳහන කලේ.\n\nමේ හේතුවෙන් සංචරණය අවම කරමින් හැකිතාක් නිවසට වී රැඳීසිටින ලෙස වෛද්\u200dයවරයා වැඩි දුරටත් අවධාරණය කරනවා.', 'හොඳින් පිසින ලද මාළු වලින් කොරෝනා අසාදනය වන බවට කිසිඳු විද්\u200dයාත්මක සාක්ෂියක් නොමැති බව සෞඛ්\u200dය අමාත්\u200dයංශය නිවේදනයක් නිකුත කරමින් බවසනවා.\n\nමේ වනවිට ඒ පිළිබඳව පැතිර යන සියලු ප්\u200dරචාර අසත්\u200dය බව එම නිවේදනයේ සඳහන්.', 'COLOMBO (Citizen) - ඊයේ දිනයේ මෙරටින් වාර්තා වූ සමස්ථ ආසාදිතයින් සංඛ්\u200dයාව 368ක් වනවා.\n\nඉන් වැඩිම ආසාදිතයින් සංඛ්\u200dයාවක් අයත්ව තිබෙන්නේ පෑලියගොඩ මත්ස්\u200dය වෙළඳ සංකීර්ණයේ ආසාදිතයින් හා ඔවුන්ගේ ආශ්\u200dරිතයින් අතර  බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ඊයේ දිනයේදී වැඩිම කොරොආ රෝගීන් පිරිසක් වාර්තා වූ නගරය ලෙස ගුණසිංහපුර වාර්තා වන අතර එහි සිටින ආසාදිතයින් ගණන් 77ක්.', 'COLOMBO (Citizen) -ඊයේ දිනයේ මෙරටින් වාර්තා වූ සමස්ථ ආසාදිතයින් සංඛ්\u200dයාව 368ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව මිනුවන්ගොඩ හා පෑලියගොඩ ආශ්\u200dරිත සමස්ථ පොකුරේ ආසාදිතයින් සංඛ්\u200dයාව 4,052ක් බවයි එම මධ්\u200dයස්ථානය වැඩිදුරටත් නිවේදනය කරන්නේ.', 'වහාම ක්\u200dරියාත්මක වන පරිදි වාලච්චේන පොලිස් බල ප්\u200dරදේශය හුදකලා කර ඇති බව පොලිස් මාධ්\u200dයප්\u200dරකාශක  අජිත් රෝහණ සඳහන් කරනවා.', 'මාලිගාවත්ත, කෙසෙල්වත්ත, ඩෑම්  වීදිය , ආරුප්පු වීදිය හා වෙරළබඩ පොලීසිය යන පොලිස් බල ප්\u200dරදේශ වලට නැවත දැනුම්දෙනතුරු  නිරෝධායන ඇඳිරිනීතිය පනවා ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'බම්බලපිටිය හා වැල්ලවත්ත ප්\u200dරදේශ වලට නැවත දැනුම්දෙනතුරු ඇඳිරිනීතිය පනවා ඇති බවට පලවන වාර්තා අසත්\u200dය බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'අද මෙතෙක් වාර්තා  වූ සම්පුර්ණ කොවිඩ් ආසාදිතයන් ගණන 201ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - කල්පිටිය රෝහලේ දී PCR පරීක්ෂණ සදහා භාජනය කරමින් සිටි පුද්ගලයකු හදිසියේ මියගිය බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\n32 හැවිරිදි විවාහකයකු වන ඔහු පසුගිය 21 වැනිදා කොළඹ පෑලියගොඩ මත්ස්\u200dය වෙළඳපොළට මසුන් රැගෙන ගිය කන්දකුලිය පදිංචි රියදුරෙකි.\n\nකොළඹ පෑලියගොඩ මත්ස්\u200dය වෙළඳපොළට මසුන් රැගෙන ගිය ධීවර ව්\u200dයාපාරිකයින් සහ රියැදුරන් 40 දෙනෙකු අද (24 ) කල්පිටිය රෝහලේ දී PCR පරීක්ෂණ සදහා භාජනය කිරීමට යාමේදී මෙම පුද්ගලයා මියගොස් තිබෙනවා.']