['මෙරට සිදු වූ 24 වන කොරෝනා මරණ වාර්තා වූ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය තහවුරු කරනවා.\n\nමියගිය පුද්ගලයා වයස අවුරුදු 79 ක  කාන්තාවක්  බව සඳහන්.', 'වෛරසය මර්දනයට පිළියමක් සොයා ගන්නා තෙක් රට වසා තැබිය නොහැකි බව ජනාධිපති ගෝඨාභය රාජපක්ෂ සඳහන් කරනවා.\n\n"සුවෙන් සිටිමු" ඩිජිටල් ව්\u200dයාපෘතිය ජනාධිපතිවරයාට හඳුන්වාදුන් අවස්ථාවට එක්වෙමින් ඔහු මේ බව පැවසුවා.\n\nජනතාව සෞඛ්\u200dය උපදෙස් පිළිපදිමින් දෛනික කටයුතු සාමාන්\u200dය පරිදි පවත්වාගෙන යාමට සුදානම් වියයුතු බව අවධාරණය කළා.', 'ඊයේ වාර්තා වූ ආසාදිතයින් අතර කඩුවෙල ප්\u200dරදේශයෙන් ආසාදිතයින් 20 දෙනෙකු වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අතර අතුරුගිරිය ප්\u200dරදේශයෙන් ආසාදිතයින් 05 දෙනෙකුද  හඳුනාගෙන තිබෙනවා.', 'COLOMBO (Citizen) -මට්ටක්කුලිය මහල් නිවාස සංකීර්ණයේ තවත් තිදෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව මට්ටක්කුලිය මුවදොර උයන මහල් නිවාස සංකීර්ණයේ ආසාදිතයින් ගණන් 17 දක්වා ඉහළ යනවා.', 'කොරෝනා  ව්\u200dයාප්තිය වැළක්වීමේ පියවරක් වශයෙන් බස්නාහිර පළාත තුළ මේ වන විට විටත් තාවකාලිකව නවතා ඇති වාහන ආදායම් බලපත්\u200dර නිකුත් කිරීමේ කටයුතු නැවත දැනුම් දෙනතුරු තවදුරටත් අත්හිටුවන බව නිවේදනයක් නිකුත් කරමින් රජයේ ප්\u200dරවෘත්ති දෙපාර්තමේන්තුව පවසනවා.\n\nඑසේ වුවත් www.motortraffic.wp.gov.lk වෙත පිවිස මාර්ගගත (ONLINE) ආදායම් බලපත්\u200dර ලබා ගත හැකි බවයි ඔවුන් සඳහන් කරන්නේ.', 'පොලිසිය ආශ්\u200dරිත කොරෝනා ආසාදිත සමස්ථ රෝගීන් සංඛ්\u200dයාව 263ක් දක්වා ඉහල ගොස් තිබෙනවා.\n\nඒ බොරැල්ල පොලීසියෙන් වාර්තා වූ ආසාදිතයින් පිරිසත් සමගයි.', 'බොරැල්ල පොලීසියේ නිලධාරීන් 41 දෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව බොරැල්ල පොලීසියේ  කොරෝනා ආසාදිත සමස්ථ නිලධාරීන් ගණන 56ක් බව සඳහන්.', 'COLOMBO (Citizen) -තවත් පොලිස් නිලධාරීන් 10  දෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අතර පොලිස් විශේෂ කාර්ය බලකා සාමාජිකයින් 04 දෙනෙකුද සිටින බව සඳහන්.', 'විවිධ වූ ස්ථානවලින් නිල නොවන තොරතුරු වලට අනුව පොකුරු නිර්මාණය වෙමින් පවතින බව සෞඛ්\u200dය අමාත්\u200dයංශයේ මාධ්\u200dය ප්\u200dරකාශක වෛද්\u200dය ජයරුවන් බණ්ඩාර පවසනවා.\n\n දිනකට වාර්තාවන ආසාදිතයන් ප්\u200dරමාණය 400-500ත් අතර සාමාන්\u200dය අගයක් ගන්නා බවයි ඔහු පෙන්වා දෙන්නේ.\n\nඔහු මෙම අදහස් පළ කළේ අද(04) උදෑසන රූපවාහිනී වැඩසටහනකට එක් වෙමින්.\n\n ශ්\u200dරී ලංකාව දරුණු අවදානම් මට්ටමක පවතින බවයි වෛද්\u200dය ජයරුවන් බණ්ඩාර එහිදී වැඩිදුරටත් පෙන්වා දුන්නේ.\n\nතවද  නිදන්ගත රෝග සහිත පුද්ගලයන් රෝහල්ගතවීමට අනියත බියකින් පෙලෙන බවත් ඔහු සඳහන් කරනවා.\n\nඑම නිසා තමන්ට නිදන්ගත රෝගයක් පවතීනම් අදාළ රෝහලට ගොස් ප්\u200dරතිකාර ලබාගැනීමට කටයුතු කරන ලෙස ඔහු ඉල්ලා සිටිනවා.', 'COLOMBO (Citizen) -මට්ටක්කුලිය මහල් නිවාස සංකීර්ණයක 14 දෙනෙකුට කොරනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමට්ටක්කුලිය මුවදොර උයන මහල් නිවාස සංකීර්ණයේ පිරිසක් මෙලෙස ආසාදනය වී තිබෙනවා.', 'COLOMBO (Citizen) - ඉකුත් පාර්ලිමේන්තු සැසිවාරයට සහභාගී වූ තවත් මාධ්\u200dයවේදියෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමෙරට ප්\u200dරධාන පුවත්පතක සේවය කල මාතර ප්\u200dරදේශයේ පදිංචි අයෙකු මෙලෙස කොරෝනා ආසාදනය වී තිබෙනවා.', 'මෙරට සිදු වූ 24 වන කොරෝනා මරණය වාර්තා වූ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය තහවුරු කරනවා.\n\nමියගිය පුද්ගලයා වයස අවුරුදු 78 ක පිරිමි පුද්ගලයෙකු බව සඳහන්.', 'මේ වනවිට රෝහල් ගතව සිටින කොරෝනා ආසාදිතයින් සංඛ්\u200dයාව 6,140 ක් දක්වා ඉහළ ගොස් තිබෙනවා. \n\nඒ, ඊයේ දිනයේදී මෙරට දෙවන කොරෝනා රැල්ලට අදාලව නව ආසාදිතයින් 409 දෙනෙකු හඳුනා ගැනීමත් සමගයි. \n\nඒ අනුව මිනුවන්ගොඩ සහ පෑලියගොඩ කොරෝනා පොකුරෙන් මේවනවිට වාර්තා වන සමස්ථ නව්\u200dය කොරෝනා ආසාදිතයින් සංඛ්\u200dයාව 8,266 ක්. ', 'COLOMBO (Citizen) -ඊයේ මෙරට කොරෝනා දෙවන රැල්ලට අදාලව වාර්තා වූ රෝගීන් ගණන 409 ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අනුව අද උදෑසන වන විට මෙරට කොරෝනා දෙවන රැල්ලේ සමස්ථ ආසාදිතයින් පිරිස 8,266ක් වනවා.', 'COLOMBO (Citizen) -කළුබෝවිල, කැලණිය හා රාජගිරියේ ඇති පොලිස් විශේෂ කාර්යය බලකා කඳවුරු හුදෙකලා කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ ආශ්\u200dරිතව කොරෝනා ආසාදිතයින් වැඩිවීම හේතුවෙන් මෙමං තීරණය ගෙන තිබෙනවා.', 'COLOMBO (Citizen) -බත්තරමුල්ල ඉසුරුපාය පරිශ්\u200dරයේ කොරෝනා ආසාදිතයෙකු හමුවීම හේතුවෙන් එම පරිශ්\u200dරය නැවත දැනුම්දෙනතුරු වසා දමා ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', '✍️ මිලින්ද රාජපක්ෂ -\n\nකවුරුහරි මගෙන් ඒ ප්\u200dරශ්නය ඇහුවොත්, ඒකට මම දෙන පෞද්ගලික දේශපාලනික උත්තරය තමා, ‘නෑ දැන්ම ඇතුලට යන්න එපා මොකද අපේ එලියේ වැඩේ තාම ඉවර නෑ’ කියන එක. හැබැයි අපේ පොදු දේශපාලන මතය ඇහුවොත් ‘ඔව් මේ මොහොතේ  දේශපාලනික කළමනාකරණ මැදිහත්වීමක් බැසිල් රාජපක්ෂගෙන් අත්\u200dයාවශ්\u200dයයි, ඒ සදහා ඔහු පාර්ලිමේන්තුවේ සිටීම යෝග්\u200dයයි’. \nඊයේ රෑ සජිත් පාර්ශවය දැවැන්ත සමාජ මාධ්\u200dය කැම්පේන් එකක් දියත් කළා බැසිල් රාජපක්ෂ පාර්ලිමේන්තුවට එනවා කියල. ඒක තාර්කිකව කරපු අනුමානයක්. බැසිල් රාජපක්ෂ දැන් පාර්ලිමේන්තුවේ ඉන්න ඕන කියල පක්ෂය ඇතුලේ තියන බලවත් ඉල්ලීම, පාර්ලිමේන්තුවේ අපේ කණ්ඩායමේ තියෙන ඉල්ලීම, පොදුවේ සමාජ මතයක් නිර්මාණය වී තිබීම වගේ කාරනා ටික ගත්තාම හරින් ප්\u200dරනාන්දු වගේ අයගේ අනුමානය හරි. හැබැයි බැසිල් රාජපක්ෂ හෝ පොහොට්ටුවේ දේශපාලනය අනුමානයක් නෙමෙයි විද්\u200dයාවක්. \n\nඊයේ කැලැන්ඩරේ අපුරු දවසක්. පොහොට්ටුවේ හතර වෙනි සංවත්සරය. ලංකාවේ දේශපාලන ඉතිහාසයේ වයසින් අඩුම, බලයෙන් වැඩිම, සංවිධාන ශක්තියෙන් ප්\u200dරබලම, දේශපාලන පරිණත බැවින් ගබුරුම පක්ෂය. ලංකාවේ මුල් වතාවට අපේ පරම්පරාවේ දේශපාලනය කරන අයට හැකියාවක් ලැබුනා පක්ෂයක් හදලා, පක්ෂයක් රට පුරා ව්\u200dයාප්ත කරවල, පොඩි චන්දෙ, මහා චන්දෙ සහ ලොකුම චන්දෙ දිනවන සම්පුර්ණ දේශපාලන වැඩ පිළිවෙලකට දායක වෙන්න. ඒ ජයග්\u200dරහණයේ අයිතිකාරයෝ වෙන්න. ‘සිව් දිගම ජයගත් සිව් වසර’ සමරද්දී, හිරේ විලංගුවේ ලැගල, අවලාද අපවාද අහල, රට වටේම ඇවිදලා, පොහොට්ටුව පක්ෂය හදපු බැසිල් රාජපක්ෂ පාර්ලිමේන්තු ගියානම් පොඩි ගතියක් නැත්තෙත් නෑ. \n\nඇයි මම පෞද්ගලිකව හිතන්නේ බැසිල් රාජපක්ෂ දැන්ම ඇතුලට එන්න හොද නෑ කියල. බැසිල් රාජපක්ෂව මට හම්බවෙන්නේ අවුරුදු 4 කට කලින්, පක්ෂය හදද්දී, නෙලුම් මාවතේ. එතකොට එතන වාඩිවෙන්න තිබ්බේ බංකු. අපි කඩෙන් බිස්කට්, තේ, සීනි, කිරි අරගෙන තමා තරුණ සංවිධානේ මීටින් වලට යන්නේ. පක්ෂ උඩ ඉදන් යටට හදාගෙන යන න්\u200dයායට ප්\u200dරතිවිරුද්ධව යමින් බැසිල් රාජපක්ෂ යට ඉදන් උඩට පක්ෂය හදාගෙන ආව. මම ඔහුට කැමති වෙන්න හේතුව මේ අලුත් දේශපාලන අත්හදා බැලීම සහ ඒ ඇතුලේ අපි වගේ තරුණ එවුන්ට තිබ්බ ඉඩ, බලය සහ මතවාදී ගෞරවය. බැසිල් රාජපක්ෂ මීටින් පටන් ගත්තෙම ‘ඔව් ඔහෙල කියන්න බලන්න’ කියල සභාව අපිට විවෘත කරලා. \n\nමට අද වගේ මතකයි පළාත් පාලන චන්දයට කලින් තරුණ සංවිධානයට එන්න කියල ඇහුවා අපි ශ්\u200dරී ලංකා නිදහස් පක්ෂය එක්ක එකතුවෙලා පලවෙනි චන්දෙට යමුද කියල. අපි පුටු උඩ නැගගෙන බාල්දියක් පෙරලුවා පොහොට්ටුවේ අනන්\u200dයතාවය නැතිකරන්න එපා කියලා. ඒ චන්දය තමා අපේ හැරවුම් ලක්ෂය. මම හිතනවා බැසිල් රාජපක්ෂ පක්ෂයක් නිර්මාණය කරමින් එලියේ ඉදන් කරපු කාර්යභාරය පාර්ලිමේන්තුවේ හිටියනම් වෙන්නේ නෑ කියලා. \n\n2015 පස්සේ මිනිස්සු හිටියේ එලියේ. දේශපාලන අරගලය තිබ්බේ එලියේ. මතවාදී අරගලය තිබ්බේ එලියේ. අලුත් දේශපාලන නායකත්වයක අවශ්\u200dයතාවය තිබ්බේ එලියේ. සංවිධානගතවීමේ අවශ්\u200dයතාවය තිබ්බේ එලියේ. බැසිල් රාජපක්ෂ හිටියේ එලියේ. එනිසා තමා පොහොට්ටුව එලියේ පිපුණේ. බැසිල් පාර්ලිමේන්තුවේ හිටියනම්, එතැන බල අරගලය ඇතුලේ ඔහුගේ කාලය හා ශ්\u200dරමය දියවෙන්න තිබ්බා. අන්තිමට බැසිල් එලියේ ඉදගෙන එලියේම හිටපු ගෝඨාභය රාජපක්ෂ ජනාධිපති කරලා ඇතුලට දැම්මා. මහින්ද රාජපක්ෂ අගමැති වෙලා ඇතුලට ගියා. ඒ දෙන්නා ඇතුලේ ඉන්නම ඕනා. ඒ නිසා බැසිල් එලියේ ඉන්න තීරණය කළා. \n\nමගේ අදහස අපේ එලියේ වැඩේ තාම ඉවර නෑ. කොරෝනා නිසා සමහර දේවල් තවත් පරක්කු වුනා. චීනයේ කොමියුනිස්ට් පක්ෂය වගේ ඉන්දියාවේ බීජේපී එක වගේ පොහොට්ටුවත් හදන්න තව පොඩිම පොඩි කාලයක් බැසිල් රාජපක්ෂගේ නායකත්වය එලියේ අවශ්\u200dයයි. අපි වගේ එලියේ මතවාදී අරගලයක ඉන්න පක්ෂ කාඩර් එකට තව පොඩි වැඩ ටිකක් ඉතුරුවෙලා තියෙනවා. ඒ ටිකත් කරලම බැසිල් රාජපක්ෂ ඇතුලට ගියොත් හොදයි කියන එක තමා මගේ නම් කල්පනාව.', 'වසංගතයකට මුහුණ දී සිටින මෙවන් මොහොතක මිත්\u200dයාව පසුපස නොගොස් සෞඛ්\u200dය උපදෙස් පිළිපදිමින් එළඹි සිහියෙන් කටයුතු කරන ලෙස ප්\u200dරමුඛ පෙළ බෞද්ධ හිමිවරු ශ්\u200dරී ලාංකිකයන්ගෙන් ඉල්ලා සිටින බව BBC සිංහල පුවත් සේවයට අදහස් දක්වමින් දක්ෂිණ ලංකාවේ ප්\u200dරධාන සංඝනායක ආචාර්ය ඕමල්පේ සෝභිත නාහිමියන් පෙන්වා දෙනවා.\n\nඑහිදී අදහස් දක්වමින් උන්වහන්සේ වැඩි දුරටත් මෙලෙස සඳහන් කරනවා.\n\nගුප්ත විද්\u200dයා, දේව බලය, භූතයින් හෝ වෙනත් ඇදහිලි මගින් කොරෝනා වෛරසය මෙල්ල කළ හැකි බවට පවතින විශ්වාස කිසි ලෙසකවත් බෞද්ධ දර්ශනයේ ඇගයීමට ලක් නොවන බව දක්ෂිණ ලංකාවේ ප්\u200dරධාන සංඝනායක ආචාර්ය ඕමල්පේ සෝභිත නාහිමි පෙන්වා දෙති.\n\n"ඒ නිසා බුදු දහම එවැනි දෑ වෙත මහජනතාව පොළඹවන්නෙත් නැහැ. ඒකට කියන්නේ අන්ධ විශ්වාසය." යනුවෙන් උන්වහන්සේ කියා සිටියේ බීබීසී සිංහල සේවය වෙත අදහස් දක්වමිනි.\n\nආචාර්ය ඕමල්පේ සෝභිත හිමියන් ඒ බව සඳහන් කළේ කොරෝනා වෛරසය පාලනය කිරීම සඳහා අවශ්\u200dය කෙරෙන සෞඛ්\u200dය උපාය මාර්ග සහ උපදෙස්වලින් ඔබ්බට ගොස් මිත්\u200dයාවන් කෙරෙහි විශ්වාසය තැබීම පිළිබඳ සමාජය තුළ දැඩි සංවාදයක් මතුව ඇති පසුබිමකදීය.', 'HATTON(Citizen) -හැටන් නගරයේ පිහිටි කොමර්ෂල් බැංකුවේ සේවකයෙකුට කොරෝනා වෛසරය අසාදනය විම නිසා එම පෞද්ගලික බැංකුව තාවකාලිකව වසා දැමිමට බැංකු කලමනාකාරීතය පියවරගත් බව තම නිළ ෆේස්බුක් පිටුවේ නිවේදනයක් තබමින්  කොමර්ෂල් බැංකුව පවසනවා.\n\nඔහුගේ ආශ්\u200dරිතයින් සියල්ල මේ වනවිට ස්වයං නිරෝධායනය කර ඇති බව එම නිවේදනයේ සඳහන්.', 'COLOMBO (Citizen) -කොළඹ නගරසභාවේ ගිනි නිවීමේ ඒකකයේ සාමාජිකයින් 6 දෙනෙකුට කොරෝනා ආසාදයන වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'මෙරටින් තවත් කොවිඩ් 19 මරණ දෙකක් වාර්තා වී තිබෙනවා.\n\nඑලෙස මියගොස් ඇත්තේ වයස අවුරුදු 81 ක සහ 68 ක කාන්තාවන් දෙදෙනෙක් බව සෞඛ්\u200dය අමාතංශයේ මාධ්\u200dය ප්\u200dරකාශක වෛද්\u200dය ජයරුවන් බණ්ඩාර මහතා සඳහන් කරනවා.\n\nඒ අනුව වාර්තාවන සමස්ත කොරෝනා ආසාදිත මරණ ගණන 23 ක් ලෙසින් දැක්වෙනවා', 'COLOMBO (Citizen) -අපරාධ පරීක්ෂණ දෙපාර්තමේන්තුවේ එක් අයෙකුට හා පොලිස් ප්\u200dරභූ ආරක්ෂක බලකායේ සාමාජිකයින් දෙදෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'පොලිස් විශේෂ කාර්යබලකා සාමාජිකයින් 23 දෙනෙකුට කොරෝනා ආසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nරාජගිරිය පොලිස් විශේෂ කාර්යබලකයෙන් මෙලෙස රෝගීන් වාර්තා වන බවයි එම මධ්\u200dයස්ථානය නිවේදනය කරන්නේ.', 'ඌව , නැගෙනහිර , උතුරු මැද සහ මධ්\u200dයම පළාත් වලත් හම්බන්තොට සහ වව්නියාව දිස්ත්\u200dරික්ක වලත් තැනින් තැන සවස දෙකෙන් පසු වැසි හෝ ගිගුරුම් සහිත වැසි ඇති විය හැකි බව  කාලගුණ විද්\u200dයා දෙපාර්තමේන්තුව පවසනවා.\n\nඇතැම් ස්ථානවලට මිලිමීටර් 50ට වැඩි තරමක තද වැසි ඇතිවිය හැකි බවයි ඔවුන් නිකුත් කළ නිවේදනයේ සඳහන්.\n\nදෙවන අන්තර් මෝසම් කාලගුණ තත්වය දිවයින තුළ ක්\u200dරමයෙන් ස්ථාපිත වෙමින් පවතින බැවින් ඉදිරි කාලයේ දී සවස හෝ රාත්\u200dරියේ ගිගුරුම් සහිත වැසි සමග අකුණු ඇති වීමේ වැඩි හැකියාවක් පවතින බවයි නිවේදනයේ වැඩිදුරටත් සඳහන්.', 'නොවැ 09 වනදා ආරම්භ කිරීමට නියමිතව තිබූ පාසල් නැවත ආරම්භ කිරීම තවත් සති දෙකකින් කල්දැමීමට අධ්\u200dයාපන අමාත්\u200dයාංශය  තීරණය කර තිබෙනවා.\n\nමේ අනුව නොවැම්බර් 23වනදා නව වාරය සඳහා පාසල් විවෘත කිරීමට නියමිතයි.']