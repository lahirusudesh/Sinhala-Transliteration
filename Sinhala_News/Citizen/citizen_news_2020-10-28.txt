['රජයේ ප්\u200dරවෘත්ති දෙපාර්තමේන්තුවේ සේවය කරන අයෙකු හට කොරෝනා අසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ  පුද්ගලයා  පසුගියදා පෑලියගොඩ මාළු වෙළඳ සංකීර්ණයට ගිය අයෙක් බව සඳහන්', 'අද දවසේ මෙතෙක් වාර්තාගත කොරෝනා ආසාදිතයින් ගණන 211 බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 9 දෙනෙකු නිරෝධායන මධ්\u200dයස්ථාන වලින් හා අනෙක් සියලුදෙනා ඔවුන්ගේ ආශ්\u200dරිතයින්  බව සඳහන්.\n\nඒ අනුව මෙරට සමස්ත කොරෝනා අසස්දිතයින් ගණන 9000 ඉක්මවනවා.', 'බස්නාහිර පළාතේ ඇඳිරිනීතිය පැවතියත් උසස්පෙළ විභාග අපේක්ෂකයන් සඳහා විභාගයට පෙනී සිටීමට නිසිදු බාධාවක් නොමැති බව විභාග කොමසාරිස් සනත් පුජිත සඳහන් කරනවා.\n\nඇඳිරිනීතිය ක්\u200dරියාත්මක කිරීමෙන් පසු, එනම්  එළඹෙන සිකුරාදා (30) හා සෙනසුරාදා (31) යන දිනයන් වල පැවැත්වෙන විභාග කටයුතු සඳහා බාධාවකින් තොරව අපේක්ෂකයින් හා ගුරුවරුන් සඳහා සහභාගී විය හැකි බව ඒ මහතා සඳහන් කළා.\n\nඒ අනුව තම විභාග ප්\u200dරවේශපත්\u200dරය හා ගුරුවරුන් සඳහා විභාග පත්වීමේ ලිපිය භාවිත කල හැකි බවයි ඒ මහතා සඳහන් කලේ.', '• හෙට (29) මධ්\u200dයම රාත්\u200dරියේ සිට සඳුදා (02) අළුයම 5.00 දක්වා බස්නාහිර පළාතටම බලපැවැත්වෙන පරිදි නිරෝධායන ඇඳිරි නීතිය ක්\u200dරියාත්මක වේ.\n• හෙට (29) උදැසන 8 සිට රාත්\u200dරී 10 දක්වා ඇඳිරි නීතිය පවතින සියලුම ප්\u200dරදේශවල ජනතාවට පා ගමනින් ගොස් භාණ්ඩ හෝ ඖෂධ මිලට ගත හැක.\n• ඔබේ ප්\u200dරදේශයට මේවන විට ඇඳිරිනීතිය ක්\u200dරියාත්මක වන්නේ නම් සඳුදා (02) අළුයම 5.00 ට එම ප්\u200dරදේශයට ඇඳිරිනීතිය ඉවත් වන්නේ නැත.\n• ඒ අනුව බස්නාහිර පළාතේ මේ වන විට ඇඳිරිනීතිය ක්\u200dරියාත්මක වන ප්\u200dරදේශවලට අඛණ්ඩව ඇඳිරිනීතිය ක්\u200dරියාත්මක වේ. \n\n- මුලාශ්\u200dරය - යුද හමුදාපති', 'හෙට මධ්\u200dයම රාත්\u200dරියේ සිට සඳුදා අළුයම 5.00 දක්වා බස්නාහිර පළාතටම බලපැවැත්වෙන පරිදි නිරෝධායන ඇඳිරි නීතිය පනවන බව යුද හමුදාපති ලුතිනන් ජනරාල් ශවේන්ද්\u200dර සිල්වා සඳහන් කර සිටිනවා.\n\n\nමීට අමතරව සඳුදා උදෑසන 5න් පසුව බස්නාහිර පළාතේ මේවන විට ඇඳිරිනීතිය ක්\u200dරියාත්මක වන ප්\u200dරදේශවලට දිගින් දිගටම ඇඳිරිනීතිය ක්\u200dරියාත්මක වන බවත් සෙසු ප්\u200dරදේශ සඳහා උදෑසන 5න් පසුව ඇඳිරිනීතිය ඉවත්වන බවත් හමුදාපතිවරයා වැඩිදුරටත් සඳහන් කළා.', 'අමෙරිකානු රාජ්\u200dය ලේකම් මයික් පොම්පේයෝ ජනාධිපති ගෝඨාභය රාජපක්ෂ මීට. සුළු මොහොතකට පෙර හමුවී තිබෙනවා.', 'මේ දිනවල සියලු විහාරස්ථානවල කෙරෙන කඨින පින්කම් කටයුතු ඉතාම සීමිත පිරිසකගේ සහභාගිත්වයෙන් සෞඛ්\u200dය ආරක්ෂිත ක්\u200dරමවේදයන්ට අනුව කිරීමට අවශ්\u200dය පියවර ගන්නා ලෙස තමා මෙරට සියලුම විහාරස්ථානවල විහාරාධිපති හිමිවරුන්ගෙන් ඉල්ලා සිටින බව බෞද්ධ කටයුතු දෙපාර්තමේන්තුවේ කොමසාරිස් ජනරාල් සුනන්ද කාරියප්පෙරුම පවසනවා.\n\nමෙම අවදානම් අවස්ථාවේ එකී ආගමික කටයුත්ත පැවැත්වීමට අවශ්\u200dය පියවර ගත යුතුව ඇති නමුත් වසරකට වරක් සිදුකෙරෙන මෙම මහඟු පින්කමට දායක වීමට බෞද්ධ ජනතාවට ඉඩ සලසාදීම සඳහා එම පින්කම් කටයුත්ත එසේ නැවැත්වීමට පියවර නොගන්නා බවද ඒ මහතා පැවසුවා.\n\nමේ සම්බන්ධයෙන් අදහස් දක්වන ඒ මහතා වැඩිදුරටත් කියා සිටියේ එකී පින්කම් කටයුත්ත සඳහා සහභාගි වන බැතිමතුන් සෞඛ්\u200dයාරක්ෂිත ක්\u200dරමවේදයන් අනුගමනය කරමින් එම කටයුත්ත සඳහා සහභාගි වීමට වගබලාගත යුතු බවයි.', 'COLOMBO (Citizen) -දිනක් තුල මෙරට සිදු කල වැඩිම PCR  ප්\u200dරමාණය ඊයේ සිදු කර තිබෙනවා.\n\nඒ අනුව PCR  පරීක්ෂණ 10,704ක් සිදු කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අනුව මෙරට සිදු කර ඇති සමස්ථ PCR ප්\u200dරමාණය 469,258ක් බව සඳහන්.', 'COLOMBO (Citizen) -ඊයේ දිනයේදී මෙරටින් වාර්තා වූ ආසාදිතයින් 457 දෙනා සමග මෙරට දෙවන කොවිඩ් රැල්ලේ සමස්ථ ආසාදිතයින් සංඛ්\u200dයාව 5,398ක් දක්වා ඉහළ යනවා.\n\nඉන් වැඩිම ආසාදිතයින් පිරිසක් පළමු හා දෙවන ආශ්\u200dරිතයින් යටතේ වාර්තා වී ඇති බව සඳහන් වන අතර එය සංඛ්\u200dයාවක් ලෙස 4,357ක්.\n\nඅනෙක් 1,041 දෙනා මිනුවන්ගොඩ ඇඟලුම් කම්හලේ සේවකයින් බව නිවේදනයක් නිකුත් කරමින් කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - අවසන් කොරෝනා මරණ ද්විත්වය සිදුව ඇත්තේ එම රෝගීන් රෝහලට ඇතුළත් කිරීමට පෙර බව රජයේ ප්\u200dරවෘත්ති දෙපාර්තමේන්තුව  සඳහන් කරනවා .\n\nඅප කළ විමසීමකදී මහජන සෞඛ්\u200dය පරීක්ෂකවරුන්ගේ සංගමයේ සභාපති උපුල් රෝහණ  සදහන් කළේ මෙම මරණ ද්විත්වයෙන් 19 හැවිරිදි පිරිමි පුද්ගලයාගේ මරණය නිවසේ දී සිදුව ඇති  බවට කරුණු වාර්තා වන බවයි.\n\nකෙසේ වෙතත් අනෙක් කාන්තාව මිය ගියේ රෝහලට ඇතුළත් කරන අතරතුර දී ද නැතිනම් නිවසේදීම මිය ගියාද යන්න මේ මොහොතේ ප්\u200dරකාශ කළ නොහැකි බව ඔහු පැවසුවා.\n\nමෙරට අවසන් කොරෝනා මරණ ද්විත්වය එනම් 18 හා 19 වැනි මරණ වාර්තා වූයේ පිළිවලින් කෙසෙල්වත්ත  හා කොල්ලුපිටිය ප්\u200dරදේශවලින්.\n\nඉන් එක් අයෙක් වයස අවුරුදු 19ක් වන පිරිමි පුද්ගලයෙකු වන අතර අනෙක් පුද්ගලයා වයස අවුරුදු 87ක කාන්තාවක්. \n\nමෙම දෙදෙනාම දීර්ඝකාලීනව දැඩි රෝගාබාධ වලින් පෙළුණු අය බව නිවේදනයේ සඳහන් .\n\nCitizen වාර්තාකරු  පැවසුවේ 19 හැවිරිදි තරුණයා දීර්ඝ කාලයක් පැවැති සිය රෝගය නිසා නිවසට වී කාලය ගත කරන අයෙක් බවයි .', 'අමෙරිකානු රාජ්\u200dය ලේකම් මයික් පොම්පේයෝ දිවයිනට පැමිණියා \n\nඅමෙරිකානු රාජ්\u200dය ලේකම්වරයා සිය සංචාරය අතරතුර ජනපති ගෝඨාභය රාජපක්ෂ හා අග්\u200dරමාත්\u200dය මහින්ද රාජපක්ෂ හමුවි සාකච්ජා පැවැත්විමට නියමිතයි.\n\nරාජ්\u200dය ලේකම්වරයා හෙට (28) දින දක්වා රාජ්\u200dය ලේකම්වරයා මෙරට රැඳීසිටිනවා.', 'නිරෝධායන ඇඳිරිනීතිය පවතින ප්\u200dරදේශ වල කඩසාප්පු හා ඔසුසැල්  විවෘත කිරීමේ නව ක්\u200dරමවේදයක් හඳුන්වා දී තිබෙනවා.\n\nඒ අනුව ගම්පහ හා කළුතර දිස්ත්\u200dරික්ක සඳහා සෑම සඳුදා හා බ්\u200dරහස්පතින්දා දිනකම උදෑසන 8 දිට රාත්\u200dරී 10 වනතුරු කඩසාප්පු හා ඔසුසැල්  විවෘතව තැබිය හැකි වනවා.\n\nඑමෙන්ම කොළඹ හා කුරුනෑගල දිස්ත්\u200dරික්ක සඳහා සෑම අඟහරුවාදා හා සිකුරාදා දිනකම උදෑසන 8 සිට රාත්\u200dරී 10 දක්වා ඔසුසැල්  විවෘතව තැබිය හැකි වනවා.', 'අද දිනයේදී මෙරටින් වාර්තා වූ සමස්ථ කොරෝනා ආසාදිත පිරිස 293ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nආසාධිතයන් අතුරින් 2 ක් නිරෝධායන මධ්\u200dයස්ථානවලින් වන අතර අනෙක් 291 ක් ආසාධිතයන්ගේ ආශ්\u200dරිතයන් බව සඳහන්.\n\nමේ අනුව දෙවන රැල්ලේ කොරෝනා පොකුර ආසාදිතයින් 5231 ක් දක්වා ඉහළ යනවා.', 'මෙරට 18 වන හා 19 වන කොරෝනා මරණය වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව කෙසෙල්වත්ත ප්\u200dරදේශයේ 19 හැවිරිදි අයෙකු හා කොල්ලුපිටිය ප්\u200dරදේශයේ පදිංචි 75 හැවිරිදි අයෙකු මෙලෙස ජීවිතක්ෂයට පත්වී තිබෙනවා.\n\n--- පෙර පුවත\n\nමෙරට 17 වන කොරෝනා මරණය වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nකොළඹ IDH  රෝහලේ ප්\u200dරතිකාර ගනිමින් සිටි අයෙක් මෙලස ජීවිතක්ෂයට පත්වී තිබෙනවා.\n\nඅදාළ පුද්ගලයා වයස 41ක පුද්ගලයෙකු බව සඳහන්.', 'PANADURA (Citizen) - පානදුර කෙසෙල්වත්ත මත්ස්\u200dය වෙළඳ සංකීර්ණය හුදෙකලා කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'හැටන් නගරය තුලින් රෝගීන් 13ක් එකවර වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ගත් පියවරක් ලෙස අද උදෑසන හැටන් නගරය පූර්ණ වශයෙන් හුදෙකලා  කල බවයි එම මධ්\u200dයස්ථානය නිවේදනය කලේ.', 'මෙරට 17 වන කොරෝනා මරණය වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nකොළඹ IDH  රෝහලේ ප්\u200dරතිකාර ගනිමින් සිටි අයෙක් මෙලස ජීවිතක්ෂයට පත්වී තිබෙනවා.\n\nඅදාළ පුද්ගලයා වයස 41ක පුද්ගලයෙකු බව සඳහන්.', 'COLOMBO (Citizen) -බන්ධනාගාරගතව සිටින පාර්ලිමේන්තු මන්ත්\u200dරී රිෂාඩ් බතියුදීන් එළඹෙන නොවැම්බර් 10 වනදා දක්වා යලි රක්ෂිත බන්ධනාගාර ගත කිරීමට කොටුව මහේස්ත්\u200dරාත්වරයා නියෝග කර තිබෙනවා.', 'COLOMBO (Citizen) -මධ්\u200dයම සංස්කෘතික අරමුදල යටතේ ක්\u200dරියාත්මක වන සියළුම කෞතුකාගාර තාවකාලිකව වසා දැමීමට පියවරගෙන ඇති බව එම අරමුදල නිවේදනය කරනවා.\n\nපවතින වාතාවරණය හේතුවෙන් මෙම තීරණය ගෙන ඇති බව සඳහන්.\n\nනිවේදනය පහතින් ', 'COLOMBO (Citizen) - කොළඹ මහ නගර සභාවේ ජන සෞඛ්\u200dය දෙපාර්තමේන්තුවේ නිලධාරීන් නවදෙනකුට කොවිඩ් 19 වෛරසය ආසාදනය වී ඇති බව නගර සභාවේ ප\u200d්\u200dරධාන සෞඛ්\u200dය වෛද්\u200dය නිලධාරි රුවන් විජයමුණි සඳහන් කරනවා.\n\nපෑලියගොඩ මත්ස්\u200dය වෙළෙඳ සංකීර්ණයේ කොවිඩ් ආසාදිතයන්ගේ ආශ්\u200dරිතයින් සම්බන්ධයෙන් PCR  පරීක්\u200dෂණ සිදු කිරීමට සහභාගී වූ නිලධාරීන් පිරිසක් මෙලෙස ආසාදිතයින් ලෙස හඳුනා ගෙන ඇති බව සඳහන්.', 'GAMPAHA (Citizen) - ඊයේ දිනයේදී කැලණිය ප්\u200dරදේශයෙන් ආසාදිතයින් 74ක් හඳුනාගෙන තිබෙනවා.\n\nමීට අමතරව ගම්පහ දිස්ත්\u200dරික්කයේ වැඩිම ආසාදිතයින් වාර්තා වන්නේ මහර ප්\u200dරදේශයෙන්. ඒ අනුව එම ප්\u200dරදේශයේ ආසාදිතයින් 67 දෙනෙකු හඳුනාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - කළුබෝවිල රෝහලේ රෝහල් අධ්\u200dයක්ෂක වෛද්\u200dය අසේල ගුණවර්ධන නව සෞඛ්\u200dය සේවා අධ්\u200dයක්ෂ ජෙනරාල්වරයා ලෙස  පත් කර ඇති බව සෛඛ්\u200dය අමාත්\u200dයාංශය නිවේදනය කරනවා.', 'COLOMBO (Citizen) -ගෙවුණු පැය  24 තු වැඩිම ආසාදිතයන් පිරිසන් කොළඹ 1 -18  ප්\u200dරදේශ ආශ්\u200dරිතව වාර්තා වී තිබෙනවා.\n\nඑය සංඛ්\u200dයාවක් ලෙස 77ක් බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසන්නේ.\n\nමේ අතර ඊයේ දිනයේ කොළඹ දිස්ත්\u200dරික්කයෙන් පමණක් ආසාදිතයන් 191 ක් හඳුනාගත් බව සඳහන්.', 'රට තුළ කොරෝනා මර්දනය සඳහා රජයේ රෝහල් තුළ දේශීය ආයුර්වේද වෛද්\u200dය විද්\u200dයාවේ එන සුදර්ශන පැණිය නවීකරණය කර භාවිතා කිරීමට අවශ්\u200dය කටයුතු සූදානම් කර ඇති බව ඖෂධ නිෂ්පාදනය, සැපයීම හා නියාමන රාජ්\u200dය අමාත්\u200dය මහාචාර්ය චන්න ජයසුමන පවසනවා.\n\nසෞඛ්\u200dය අමත්\u200dයාංශය,ඖෂධ නිෂ්පාදනය, සැපයීම හා නියාමන රාජ්\u200dය අමාත්\u200dයාංශය සහ දේශීය වෙදකම් ප්\u200dරවර්ධන, ග්\u200dරාමීය හා ආයුර්වේද රෝහල් සංවර්ධන හා ප්\u200dරජා සෞඛ්\u200dය රාජ්\u200dය අමාත්\u200dයාංශය මේ සඳහා එකඟතාවකට පැමිණ ඇති බවයි ඒ මහතා සඳහන් කලේ.\n\nශ්\u200dරී ජයවර්ධන පුර වෛද්\u200dය පීඨයේ සහ රාජගිරිය දේශීය වෛද්\u200dය විද්\u200dයා ආයතනයේ ආචාර්ය, මහාචාර්ය කාණ්ඩයමක් විසින් අදාළ පර්යේෂණය සිදුකර තිබෙනවා.', 'අද දිනයේ මේ වනතෙක සමස්ථ කොරෝනා අසාදිතයින් 280ක් වාර්තා වී තිබෙනවා.\n\nඔවුන්ගෙන් 265 දෙනෙකු මිනුවන්ගොඩ හා පෑලියගොඩ පොකුරට අයත්වන අතර ඉතිරි 15 දෙනා නිරෝධායන මධ්\u200dයස්ථාන වලින් වාර්තා වී තිබෙනවා.']