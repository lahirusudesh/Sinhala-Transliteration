['මෙරට 15 වන කොරෝනා මරණය කුලියාපිටිය ප්\u200dරදේශයෙන් වාර්තා වූ බව සෞඛ්\u200dය අමාත්\u200dයාංශය සඳහන් කරනවා', 'වාලච්චේන ධීවර වරායේ සේවය කරන පුද්ගලයන් 25දෙනක් PCR පරීක්ෂණ වෙත යොමු කර තිබෙනවා.\n\nඑයින් 11 දෙනෙකුට කොරෝනා ආසාදනය වී ඇති බව වාලච්චේන සෞඛ්\u200dය වෛද්\u200dය නිලධාරී කාර්යාලයෙන් Citizen කළ විමසීමකදී ඔවුන් තහවුරු කළා.\n\nඑහි ප්\u200dරකාශකයෙකු සඳහන් කළේ ආසාදිතයන් 11 දෙනා ඔවුන්ගේ නිවෙස් වල නිරෝධායනය වන අය බවත් ඔවුන් රෝහල් වෙත ගෙන යාමට යුධ හමුදාව යොමු කළ බවයි.', 'පෑලියගොඩ මත්ස්\u200dය සංකීර්ණයේ සේවය කළ අයගෙන් කොරෝනා  ආසාදිතයින්  වාර්තා වූ ප්\u200dරදේශ සෞඛ්\u200dය අංශ විසින් ප්\u200dරසිද්ධ කර තිබෙනවා.\n\nඒ අනුව ,\n  වැල්ලම්පිටිය 34, මාකොළ 08, කොටහේන 63, බම්බලපිටිය 02, හෝකන්දර 03, මට්ටක්කුලිය 79, කොළොන්නාව 12, කැළණිය 19, පෑලියගොඩ 54, අංගොඩ 06, කොළඹ කොටුව 02, උස්වැටකෙයියාව 02, මතුගම 02, ග්\u200dරෑන්ඩ්පාස් 26, බුලත්සිංහල 02, අකුරැස්ස 01, මෝදර 09, මරදාන 13, මාළිගාවත්ත 03, නුගේගොඩ 01, මස්කෙළිය 01, කොල්ලුපිටිය 01, හෙයියන්තුඩුව 02, අලුත්කඩේ 07, ජා-ඇල 06, මොරටුව 04, කඩුවෙල 01, හලාවත 01, පස්සර 01, ඔරුගොඩවත්ත 03, ලුණුගම්වෙහෙර 01, වටගොඩ 01, රාගම 01, ගම්පොළ 03, ගල්කිස්ස 03, සීදුව 03, මාතර 01, ඌරුගමුව 02, ගෝනවල 01, හුණුපිටිය 01, බෙලිඅත්ත 01, පරගස්තොට 01, කළුතර 01, මත්තේගොඩ 01, කිරිල්ලවල 01, ඕලියමුල්ල 01, උඩුගම 01, බොගවන්තලාව 01, ඇටගොඩ 01, ඉමදුව 01, වව්නියාව 01, කුරුණෑගල 01, පල්ලෙවෙල 01, මහර 01, බත්තරමුල්ල 01, මාලඹේ 01, මොණරාගල 01, නාවලපිටිය 01, සේදවත්ත 01, නාරාහේන්පිට 01, නාවල 01, මිනුවන්ගොඩ 05, දිවුලපිටිය 04, මීරිගම 01, දෙල්ගොඩ 01, කනවත්ත 01, උඩුපිටිය 01\n\nයන ප්\u200dරදේශ ඒ අතරට අයත්.\n\nමීට අමතරව එම  රෝගීන්ගේ ආශ්\u200dරිතයන් ලෙස ඊයේ කොරෝනා රෝගීන් වාර්තාවන ප්\u200dරදේශ වන්නේ,\n\nකොළඹ 140 :බ්ලුමැන්ඩල් 60, බොරලැස්ගමුව 01, බොරැල්ල 11, ග්\u200dරෑන්ඩ්පාස් 29, කෙසෙල්වත්ත 03, කිරුලපොන 02, මරදාන 08, මෝදර 21, නාරාහේන්පිට 01, මිරිහාන 01, කොළඹ කොටුව 01, කොම්පඤ්ඤ විදිය 10, වැල්ලම්පිටිය 05, වැලිකඩ 01, කොලොන්නාව 06, අලුත්කඩේ 08, මට්ටක්කුලිය 08, මාදම්පිටිය 02, අංගොඩ 01, කොටිකාවත්ත 01, කොටහේන 03.ගම්පහ 87 : ගම්පහ 21, පෑලියගොඩ 07, උස්වැටකෙයියාව 02, ගණේමුල්ල 03, රාගම 07, දෙමටගොඩ 02, වෑබඩ 01, කඩවත 02, කැලණිය 01, මිනුවන්ගොඩ 19, හොරම්පැල්ල 01, උඩුගම්පොළ 01, වේයන්ගොඩ 16 සහ ජා-ඇල 01.ගාල්ල 03.හික්කඩුව 02, නෙළුව 01.කුරුණෑගල 01, රත්නපුර 01, නුවරඑළිය 02, බදුල්ල 03, මාතර 01, කුලියාපිටිය 14, අනුරාධපුර 02\n\nයන ප්\u200dරදේශයි', 'ගාල්ල ධිවර වරායේ සිටි ධිවර කාර්මිකයෙකු හදිසියේ රෝගිවි ගාල්ල කරාපිටිය ශික්ෂණ රෝහලට ඇතුලත් කිරිමෙන් පසු මියගොස් ඇති බව ගාල්ල වරාය පොලිසිය පවසනවා.\n\nමොහු ගාල්ල ධිවර වරාය පරිශ්\u200dරය තුල සිටියදි පපුව රිදෙන බව පවසා ඇති අතර ඔහු ගාල්ල කරාපිටිය ශික්ෂණ රෝහලට ඇතුලත් කිරිමට කටයුතු කර ඇති බවයි පොලිසිය සඳහන් කළේ.\n\nරෝහලේ හදිසි ප්\u200dරතිකාර ඒකකයේ ප්\u200dරතිකාර ලබමින් සිටියදි මෙම ධීවරයා මියගොස් ඇති අතර පි.සි.ආර්. පරික්ෂණ සදහා ඔහුගේ සිරුරෙන් සාම්පල් ලබාගෙන ඇති බවද පොලිසිය පවසයි. මියගිය ධිවර කාර්මිකයාගේ හදිසි මරණ පරික්ෂණය අද (24) ගාල්ල කරාපිටිය ශික්ෂණ රෝහලේ දි පැවැත්විමට නියමිතව ඇත.', 'සපුගස්කන්ද , බටලන්ද යුධ හමුදා කදවුරේ කපිතාන්වරයෙකුට කොරෝනා ආසාදනය වී ඇති බව කොවිඩ් 19 වැළැක්වීම පිළිබඳ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) -  මෙරට තුල සමස්ථ කොවිඩ් ආසාදිතයන් ගණන 7000 ඉක්මවූ බව සෞඛ්\u200dය අමාත්\u200dයංශය පවසනවා.\n\nඒ අනුව මේ වන විට සමස්ථ ආසාදිතයන් ගණන 7,153 ක් බවයි අමාත්\u200dයංශය නිවේදනය කරන්නේ.\n\nමේ වනවිට මිනුවන්ගොඩ හා පෑලියගොඩ පොකුරට අදාලව සෘජු ආසාදිතයින් හා ආශ්\u200dරිත ආසාදිතයින් 3,495ක් රෝහල් වල ප්\u200dරතිකාර ලබමින් සිටින අතර ,රෝගීන් 3,664ක් පූර්ණ සුවය ලබා පිටව ගොස් තියෙනවා.', 'මිනුවන්ගොඩ හා පෑලියගොඩ පොකුරට අදාල තවත් ආසාදිතයින් 256ක් වාර්තා වී තිබෙනවා.\nඒ අනුව මේ වන විට දෛනික සමස්ථ ආසාදිතයින් සංඛ්\u200dයාව 865ක් වන බව සඳහන්', 'කළුතර දිස්ත්\u200dරික්කයේ වලල්ලාවිට ප්\u200dරාදේශීය ලේකම් කොට්ඨාශයේ  ගුලුවිට දකුණ, වෙදවත්ත, මදුරුමස්විල හා මාකලන්දාව  යන ගම්මාන වහාම ක්\u200dරියාත්මක වන පරිදි හුදකලා කර ඇතිබව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'කොළඹ දිස්ත්\u200dරික්කයේ දෙමටගොඩ හා මරදාන ප්\u200dරදේශ වලට නැවත දැනුම්දෙනතුරු  ඇදිරිනීතිය පනවා තිබෙනවා.\n\n මීට අමතරව බේරුවල, අලුත්ගම හා පයාගල යන ප්\u200dරදේශවල සඳුදා  ඇඳිරිනීතිය පනවා තිබෙනවා.', 'සෞඛ්\u200dය අමාත්\u200dයාංශයේ ඉල්ලීම මත ගල්කන්ද ප්\u200dරදේශයේ පිහිටි නිරෝධායන මධ්\u200dයස්ථානය ඇදන් 400කින් යුත් කොරෝනා රෝගීන් ගේ ප්\u200dරතිකාර මධ්\u200dයස්ථානයක් ලෙස සකස් කිරිමට පියවර ගත් බව යුද හමුදාපති ලුතිනන් ජනරාල් ශවේන්ද්\u200dර සිල්වා සඳහන් කරයි.', 'අද සම්පුර්ණ කොවිඩ් ආසාදිතයන් 609ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 496ක් පෑලියගොඩ මත්ස්\u200dය වෙළඳ සැලේ බව සඳහන්.', '1987 වසරේ ජුනි මාසයේදී අරන්තලාවේදී බෞද්ධ භික්ෂූන් වහන්සේලා පිරිසකට එල්ල වූ LTTE ප්\u200dරහාරයට ගොදුරු වූ වින්දිතයින්ගෙන් ප්\u200dරකාශ සටහන් කිරීමෙන් අනතුරුව පරීක්ෂණයක් ආරම්භ කිරීමට කටයුතු කරන ලෙස නීතිපතිවරයා විසින් වැඩබලන පොලිස්පතිවරයාට උපදෙස් දී තිබෙනවා.\n\nඑම පරීක්ෂණ ආරම්භ කර සති දෙකක් ඇතුළත ප්\u200dරගතිය නීතිපති දෙපාර්තමේන්තුවට වාර්තා කරන ලෙසද දන්වා ඇති බවයි වාර්තා වන්නේ.', 'කොස්ගම රෝහලේ ප්\u200dරතිකාර ලබමින් සිටි කොරෝනා ආසාදනය වූ රෝගියෙකු එම රෝහලෙන් අද උදෑසන පැන ගොස් තිබුණා.\n\nකෙසේ වෙතත් මිට ටික වෙලාවකට පෙර ඔහුව බොරැල්ල ප්\u200dරදේශයෙන් පොලීසිය සොයා ගෙන තිබෙනවා.', 'GALLE (Citizen) -ගාල්ල ප්\u200dරධාන තැපැල් කාර්යාලයට කොවිඩ් රෝගියෙක් පැමිණ ඇතැයි ලැබුන තොරතුරක් මත මේ වනවිට තාවකාලිකවවසා දමා තිබෙනවා. \n\nඅද (23) උදෑසන තැපැල් කාර්යාලය තාවකාලිකව වසා දමා තැපැල් කාර්යාලය විෂබීජහරණය කිරීමට මේ වන විට කටයුතු සූදානම් කරමින් පවතින අතර සෞඛ්\u200dය උපදෙස් අනුව කාර්යාලයේ කටයුතු නැවත ආරම්භ කරන බව ද කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'AHUNGALLE(Citizen) - අද දවසේ දී අහුන්ගල්ල ප්\u200dරදේශයෙන් කොරෝනා ආසාදිත පුද්ගලයින් 16 දෙනෙකු සොයාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඑම පුද්ගලයින් කොළඹ නැව් තටාකාංගණයේ ආසාදිතයාගේ පළමු ආශ්\u200dරිතයින් බව සඳහන්.', 'GALLE (Citizen) - ගාල්ල මත්ස්\u200dය වෙළඳ සංකීර්ණයෙන් කොරෝනා ආසාදිතයින් 5 දෙනෙකු සොයාගෙන ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'කොස්ගම රෝහලේ ප්\u200dරතිකාර ලබමින් සිටි කොරෝනා ආසාදනය වූ රෝගියෙකු අද උදෑසන එම  රෝහලෙන් පැන ගොස් තිබෙනවා.\n\nඅවුරුදු 26ක් වන මෙම පුද්ගලයා කැලණිය සීතාවක වත්ත ප්\u200dරදේශයේ පුද්ගලයෙකු බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය\nපවසන්නේ.', 'BERUWALA (Citizen) -කොරෝනා වෛරසය ආසාදිත පුද්ගලයන් 10 දෙනෙකු හඳුනාගනීමත් සමඟ බේරුවල ධීවර වරාය නැවත දැනුම් දෙනතුරු වසා දැමීමට තීරණය කළ බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමෙලෙස කොරෝනා ආසාදනය වී ඇත්තේ බේරුවල ධීවර වරායේ සිට පෑලියගොඩ මත්ස්\u200dය වෙලදපොළ වෙත මසුන් රැගෙන ගිය ලොරි රථ රියදුරන් හා සහායක පුද්ගලයින් 10 දෙනෙකුට බවයි සඳහන් වන්නේ.', 'COLOMBO (Citizen) - පෑලියගොඩ මත්ස්\u200dය වෙළඳ සංකීර්ණය ආශ්\u200dරිතව වාර්තා වන ආසාදිතයන් ගණන 240 දක්වා ඉහළ  ගොස් ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - අද උදෑසන වනවිට මිනුවන්ගොඩ පොකුරේ රෝගීන් 55 දෙනෙකු සුවය ලබා පිටව ගිය  බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව මිනුවන්ගොඩ පොකුරේ මෙතෙක් සුවය ලබා පිටව ගිය වැඩිම ආසාදිත සංඛ්\u200dයාව වාර්තා වන්නේ අද උදෑසන වන විටයි.', 'COLOMBO (Citizen) -ඊයේ දිනයේ සමස්ථ ආසාදිතයින් ගණන 309 ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව එහි වැඩිම ආසාදිත සංඛ්\u200dයාව වාර්තා වන්නේ පෑලියගොඩ මාළු වෙළඳ සංකීර්ණය ආශ්\u200dරයෙන්. ඒ 188ක්.\n\nමීට අමතර අනුරාධපුරෙන් ආසාදිතයින් 02ක්, මාතරින් 01ක්, කුලියාපිටියෙන් 14ක්,ගාල්ලෙන් 09ක්, ගම්පහින් 40ක්, කොළඹින් 31ක් හා නිරෝධායන මධ්\u200dයස්ථාන වලින් 24 දෙනෙකු වාර්තා වන බවයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය  වැඩිදුරටත් සඳහන් කරන්නේ.', 'COLOMBO (Citizen) -අද දවසේ  නව ආසාදිතයන් 259ක් වාර්තා වූ බව හමුදාපතිවරයා සඳහන් කරනවා.\n\nමේ අතරින් 182 පෑලියගොඩ මාළු වෙළඳපොළ තුලින්  වාර්තා වනවා.', 'COLOMBO (Citizen) - සමස්ත කාරක සභාවේදී, 20 වන ව්\u200dයවස්ථා සංශෝධනයේ 17 වන වගන්තිය සම්බන්ධයෙන් පැවති ඡන්දය වැඩි ඡන්ද 92 කින් මීට ටික වේලාවකට පෙර සම්මත වූණා.\n\nඑහිදී සංශෝධනයට පක්ෂව ඡන්ද  157  ලැබුණු අතර විපක්ෂව ලැබුණේ ජන්ද  64 ක් පමණයි.\n\n17 වන වගන්තිය තුල දැක්වුයේ ද්විත්ව පුරවැසිභාවය හා ද්විත්ව පුරවැසියන්ට  ශ්\u200dරී ලංකා පාර්ලිමේන්තුවට පැමිණීමට ඉඩ සලසා දීම පිළිබඳවයි.', 'COLOMBO (Citizen) -20 වන ව්\u200dයවස්ථා සංශෝධන පනත් කෙටුම්පතේ දෙවන වර කියවීමට අදාළ ඡන්ද විමසීම වැඩි ජන්ද 91 කින් මීට ටික වේලාවකට පෙර සම්මත වූණා.\n\nඑහිදී සංශෝධනයට පක්ෂව ඡන්ද  156  ලැබුණු අතර විපක්ෂව ලැබුණේ ජන්ද  65 ක් පමණයි.\n\nජන්ද විමසිමේන් අනතුරුව කාරක සභා අවස්ථාව ආරම්භ වුණා.\n\nඑහිදි 20 වන ව්\u200dයවස්ථා සංශෝධන පනත් කෙටුම්පතට සංශෝධන ගෙන එනු ලබනවා.\n\nඑම සංශෝධන සහිතව තෙවන වර කියවීමට අදාළ ඡන්ද විමසීම හෙවත් අවසන් ඡන්ද විමසීම අද මධ්\u200dයම රාත්\u200dරියට පෙර සිදු කිරිමට නියමිත බව Citizen පාර්ලිමේන්තු වාර්තාකරු සදහන් කලා.', 'COLOMBO (Citizen) -විපක්ෂ මන්ත්\u200dරී රන්ජන් රාමනායක හා අමාත්\u200dය විමල් වීරවංශ අතර උණුසුම් වචන හුවමාරුවක් මේ වනවිට සිදුවෙමින් තිබෙනවා.\n\n\n20 වන සංශෝධනයේ විවාදයට අදාළ තම කතාවේදී අමාත්\u200dය විමල් වීරවංශ රන්ජන් රාමනයක විනිසුරුවරියකට බලපෑම් කල බව ඔහුගේ හඬපට වලින් හෙළිවෙන බව සඳහන් කළා.\n\nඑයට පිළිතුරු දෙමින් තම කතා වාරයේදී, අමාත්\u200dය විමල් වීරවංශගේ බිරිඳද තමන් හට දුරකථන ඇමතුම් ලබා දී ඇති බව හඬපටයක් සභාගත කරමින් මන්ත්\u200dරී රන්ජන් රාමනායක සඳහන් කළා.\n\nඑම අවස්ථාවේදී අතුරු ප්\u200dරශනයක් නගමින් අමාත්\u200dය විමල් වීරවංශ නැගිට ප්\u200dරකාශයක් ඉදිරිපත් කල අතර එහිදී උණුසුම් වාග් ප්\u200dරහාර මාලාවක් පක්ෂ විපක්ෂ දෙපාර්ශවයෙන්ම එල්ල වුණා.']