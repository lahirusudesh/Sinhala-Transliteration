['වහාම ක්\u200dරියාත්මක වන පරිදි වාලච්චේන පොලිස් බල ප්\u200dරදේශය හුදකලා කර ඇති බව පොලිස් මාධ්\u200dයප්\u200dරකාශක  අජිත් රෝහණ සඳහන් කරනවා.', 'මාලිගාවත්ත, කෙසෙල්වත්ත, ඩෑම්  වීදිය , ආරුප්පු වීදිය හා වෙරළබඩ පොලීසිය යන පොලිස් බල ප්\u200dරදේශ වලට නැවත දැනුම්දෙනතුරු  නිරෝධායන ඇඳිරිනීතිය පනවා ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'බම්බලපිටිය හා වැල්ලවත්ත ප්\u200dරදේශ වලට නැවත දැනුම්දෙනතුරු ඇඳිරිනීතිය පනවා ඇති බවට පලවන වාර්තා අසත්\u200dය බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'අද මෙතෙක් වාර්තා  වූ සම්පුර්ණ කොවිඩ් ආසාදිතයන් ගණන 201ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - කල්පිටිය රෝහලේ දී PCR පරීක්ෂණ සදහා භාජනය කරමින් සිටි පුද්ගලයකු හදිසියේ මියගිය බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\n32 හැවිරිදි විවාහකයකු වන ඔහු පසුගිය 21 වැනිදා කොළඹ පෑලියගොඩ මත්ස්\u200dය වෙළඳපොළට මසුන් රැගෙන ගිය කන්දකුලිය පදිංචි රියදුරෙකි.\n\nකොළඹ පෑලියගොඩ මත්ස්\u200dය වෙළඳපොළට මසුන් රැගෙන ගිය ධීවර ව්\u200dයාපාරිකයින් සහ රියැදුරන් 40 දෙනෙකු අද (24 ) කල්පිටිය රෝහලේ දී PCR පරීක්ෂණ සදහා භාජනය කිරීමට යාමේදී මෙම පුද්ගලයා මියගොස් තිබෙනවා.', 'COLOMBO (Citizen) -කොළඹ හිල්ටන් හෝටලයේ සේවකයකුට කොවිඩ්-19 අසාධනය වීම හේතුවෙන් එහි මෙහෙයුම් තාවකාලිකව අත්හිටුවා ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ තත්ත්වය සම්බන්ධයෙන් එම හෝටල් කළමනාකාරිත්වය විසින් නිවේදනයක් නිකුත් කරමින් මේ බව තහවුරු කර ඇති බවයි එම මධ්\u200dයස්ථානය පවසන්නේ.\n\nමේ අතර කොළඹ ෂැංග්\u200dරිලා හෝටලයේ සේවකයෙකුද කොරෝනා ආසාදනය වී ඇති බව හෝටල් පාලනාධිකාරිය දැනුම් දී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අනුව මෙම හෝටල් දෙකේ සියලු මෙහෙයුම් මේ වනවිට අත්හිටුවා ඇති බව සඳහන්', 'COLOMBO (Citizen) -ගොතටුව හා මුල්ලේරියාව යන ප්\u200dරදේශ වලට අද සවස 07 සිට නිරෝධායන ඇඳිරිනීතිය ක්\u200dරියාත්මක වන බව පොලීසිය පවසනවා.', 'නුගේගොඩ ජනතා පොළ කෝට්ටේ නගර සභාව විසින් වසා දමා තිබෙනවා.\n\nමේ පිළිබඳව Citizen අප නුගේගොඩ සෞඛ්\u200dය වෛද්\u200dය නිලධාරී කාර්යාලයෙන් කළ විමසීමකදී ඔවුන් සඳහන් කළේ සති පොළේ මාළු වෙළඳ සැලක සේවය කරන පුද්ගලයන් දෙදෙනෙකුට කොරෝනා ආසාදනය වී ඇති බව තහවුරු වූ බවයි.\n\nඔවුන්ගේ ආසාදිතයන් හදුනාගෙන තිබෙන බවත් ඔවුන් PCR පරීක්ෂණයට යොමු කිරීමට බලාපොරොත්තු වන බවත් නුගේගොඩ සෞඛ්\u200dය වෛද්\u200dය නිලධාරීවරයා සඳහන් කළා.', 'නිරෝධායන ඇඳිරි නීතිය පනවා ඇති ප්\u200dරදේශවල පිරිස් සහ ඔවුන්ගේ ආශ්\u200dරිතයන් ශ්\u200dරී දළදා මාළිගාවට ඇතුලත් කර ගැනීම තාවකාලිකව අත්හිටුවයි. පැමිණෙන බැතිමතුන් ජාතික හැඳුනුම්පත රැගෙන ඒම අනිවාර්යයි : දියවඩන නිලමේ', 'කහතුඩුව ප්\u200dරදේශයේ ඇඟලුම් කර්මාන්ත ශාලාවක කොරෝනා ආසාදිත වූ තලගල පදිංචි සෞඛ්\u200dය සේවිකාවගේ පවුලේ සාමාජිකයින් 05 දෙනෙකුට කොවිඩ් ආසාදනය වී ඇති බව තහවුරු වී තිබෙනවා.\nකොරෝනා මර්දනය පිළිබඳ ජනාධිපති කාර්ය සාධක බලකායද මේ බව තහවුරු කරනවා.', 'ඊයේ පස්වරුවේ සිට රිකිල්ලගස්කඩ මූලික රෝහල තාවකාලිකව වසා දමා තිබෙනවා.\n\nරිකිල්ලගස්කඩ මූලික රෝහලේ වෛද්\u200dය අධිකාරී වෛද්\u200dය නිශ්ශංක විජේවර්ධනගෙන් Citizen කළ විමසීමකදී ඔහු සඳහන් කර සිටියේ රෝහලේ විශේෂඥ වෛද්\u200dයවරයෙකුට කොරෝනා වෛරසය ආසාදනය වීමෙන් හේතුවෙන් මෙම පියවර ගත් බවයි.\n\nදැනට රෝගීන් ඇතුලත් කර ගනු ලබන්නේ බාහිර රෝගී අංශය සහ හදිසි ප්\u200dරතිකාර අංශයට පමණක් බවයි ඔහු සඳහන් කරන්නේ.\n\nරෝහලේ ප්\u200dරතිකාර ලබමින් සිටින රෝගීන් PCR පරීක්ෂණ වලට යොමු කර නිරෝධනයට යොමු කර බවත් ඔහු සඳහන් කළා.', 'අද දිනයේදී වූ 15 වන කොරෝනා මරණය සිදුවූ පුද්ගලයා වයස අවුරුදු 56ක පුද්ගලයෙකු බව වාර්තා වනවා.\n\nමෙම පුද්ගලයා හෘදයාබාධයකින් පෙලී සිට ඇති අතර මිය යන විට කුලියාපිටිය රෝහලේ දැඩි සත්කාර ඒකකයේ ප්\u200dරතිකාර ලබමින් සිටි බව සඳහන්', 'වාලච්චේන ධීවර වරායේ සේවය කරන පුද්ගලයන් 25දෙනක් PCR පරීක්ෂණ වෙත යොමු කර තිබෙනවා.\n\nඑයින් 11 දෙනෙකුට කොරෝනා ආසාදනය වී ඇති බව වාලච්චේන සෞඛ්\u200dය වෛද්\u200dය නිලධාරී කාර්යාලයෙන් Citizen කළ විමසීමකදී ඔවුන් තහවුරු කළා.\n\nඑහි ප්\u200dරකාශකයෙකු සඳහන් කළේ ආසාදිතයන් 11 දෙනා ඔවුන්ගේ නිවෙස් වල නිරෝධායනය වන අය බවත් ඔවුන් රෝහල් වෙත ගෙන යාමට යුධ හමුදාව යොමු කළ බවයි.', 'පෑලියගොඩ මත්ස්\u200dය සංකීර්ණයේ සේවය කළ අයගෙන් කොරෝනා  ආසාදිතයින්  වාර්තා වූ ප්\u200dරදේශ සෞඛ්\u200dය අංශ විසින් ප්\u200dරසිද්ධ කර තිබෙනවා.\n\nඒ අනුව ,\n  වැල්ලම්පිටිය 34, මාකොළ 08, කොටහේන 63, බම්බලපිටිය 02, හෝකන්දර 03, මට්ටක්කුලිය 79, කොළොන්නාව 12, කැළණිය 19, පෑලියගොඩ 54, අංගොඩ 06, කොළඹ කොටුව 02, උස්වැටකෙයියාව 02, මතුගම 02, ග්\u200dරෑන්ඩ්පාස් 26, බුලත්සිංහල 02, අකුරැස්ස 01, මෝදර 09, මරදාන 13, මාළිගාවත්ත 03, නුගේගොඩ 01, මස්කෙළිය 01, කොල්ලුපිටිය 01, හෙයියන්තුඩුව 02, අලුත්කඩේ 07, ජා-ඇල 06, මොරටුව 04, කඩුවෙල 01, හලාවත 01, පස්සර 01, ඔරුගොඩවත්ත 03, ලුණුගම්වෙහෙර 01, වටගොඩ 01, රාගම 01, ගම්පොළ 03, ගල්කිස්ස 03, සීදුව 03, මාතර 01, ඌරුගමුව 02, ගෝනවල 01, හුණුපිටිය 01, බෙලිඅත්ත 01, පරගස්තොට 01, කළුතර 01, මත්තේගොඩ 01, කිරිල්ලවල 01, ඕලියමුල්ල 01, උඩුගම 01, බොගවන්තලාව 01, ඇටගොඩ 01, ඉමදුව 01, වව්නියාව 01, කුරුණෑගල 01, පල්ලෙවෙල 01, මහර 01, බත්තරමුල්ල 01, මාලඹේ 01, මොණරාගල 01, නාවලපිටිය 01, සේදවත්ත 01, නාරාහේන්පිට 01, නාවල 01, මිනුවන්ගොඩ 05, දිවුලපිටිය 04, මීරිගම 01, දෙල්ගොඩ 01, කනවත්ත 01, උඩුපිටිය 01\n\nයන ප්\u200dරදේශ ඒ අතරට අයත්.\n\nමීට අමතරව එම  රෝගීන්ගේ ආශ්\u200dරිතයන් ලෙස ඊයේ කොරෝනා රෝගීන් වාර්තාවන ප්\u200dරදේශ වන්නේ,\n\nකොළඹ 140 :බ්ලුමැන්ඩල් 60, බොරලැස්ගමුව 01, බොරැල්ල 11, ග්\u200dරෑන්ඩ්පාස් 29, කෙසෙල්වත්ත 03, කිරුලපොන 02, මරදාන 08, මෝදර 21, නාරාහේන්පිට 01, මිරිහාන 01, කොළඹ කොටුව 01, කොම්පඤ්ඤ විදිය 10, වැල්ලම්පිටිය 05, වැලිකඩ 01, කොලොන්නාව 06, අලුත්කඩේ 08, මට්ටක්කුලිය 08, මාදම්පිටිය 02, අංගොඩ 01, කොටිකාවත්ත 01, කොටහේන 03.ගම්පහ 87 : ගම්පහ 21, පෑලියගොඩ 07, උස්වැටකෙයියාව 02, ගණේමුල්ල 03, රාගම 07, දෙමටගොඩ 02, වෑබඩ 01, කඩවත 02, කැලණිය 01, මිනුවන්ගොඩ 19, හොරම්පැල්ල 01, උඩුගම්පොළ 01, වේයන්ගොඩ 16 සහ ජා-ඇල 01.ගාල්ල 03.හික්කඩුව 02, නෙළුව 01.කුරුණෑගල 01, රත්නපුර 01, නුවරඑළිය 02, බදුල්ල 03, මාතර 01, කුලියාපිටිය 14, අනුරාධපුර 02\n\nයන ප්\u200dරදේශයි', 'ගාල්ල ධිවර වරායේ සිටි ධිවර කාර්මිකයෙකු හදිසියේ රෝගිවි ගාල්ල කරාපිටිය ශික්ෂණ රෝහලට ඇතුලත් කිරිමෙන් පසු මියගොස් ඇති බව ගාල්ල වරාය පොලිසිය පවසනවා.\n\nමොහු ගාල්ල ධිවර වරාය පරිශ්\u200dරය තුල සිටියදි පපුව රිදෙන බව පවසා ඇති අතර ඔහු ගාල්ල කරාපිටිය ශික්ෂණ රෝහලට ඇතුලත් කිරිමට කටයුතු කර ඇති බවයි පොලිසිය සඳහන් කළේ.\n\nරෝහලේ හදිසි ප්\u200dරතිකාර ඒකකයේ ප්\u200dරතිකාර ලබමින් සිටියදි මෙම ධීවරයා මියගොස් ඇති අතර පි.සි.ආර්. පරික්ෂණ සදහා ඔහුගේ සිරුරෙන් සාම්පල් ලබාගෙන ඇති බවද පොලිසිය පවසයි. මියගිය ධිවර කාර්මිකයාගේ හදිසි මරණ පරික්ෂණය අද (24) ගාල්ල කරාපිටිය ශික්ෂණ රෝහලේ දි පැවැත්විමට නියමිතව ඇත.', 'සපුගස්කන්ද , බටලන්ද යුධ හමුදා කදවුරේ කපිතාන්වරයෙකුට කොරෝනා ආසාදනය වී ඇති බව කොවිඩ් 19 වැළැක්වීම පිළිබඳ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) -  මෙරට තුල සමස්ථ කොවිඩ් ආසාදිතයන් ගණන 7000 ඉක්මවූ බව සෞඛ්\u200dය අමාත්\u200dයංශය පවසනවා.\n\nඒ අනුව මේ වන විට සමස්ථ ආසාදිතයන් ගණන 7,153 ක් බවයි අමාත්\u200dයංශය නිවේදනය කරන්නේ.\n\nමේ වනවිට මිනුවන්ගොඩ හා පෑලියගොඩ පොකුරට අදාලව සෘජු ආසාදිතයින් හා ආශ්\u200dරිත ආසාදිතයින් 3,495ක් රෝහල් වල ප්\u200dරතිකාර ලබමින් සිටින අතර ,රෝගීන් 3,664ක් පූර්ණ සුවය ලබා පිටව ගොස් තියෙනවා.', 'මිනුවන්ගොඩ හා පෑලියගොඩ පොකුරට අදාල තවත් ආසාදිතයින් 256ක් වාර්තා වී තිබෙනවා.\nඒ අනුව මේ වන විට දෛනික සමස්ථ ආසාදිතයින් සංඛ්\u200dයාව 865ක් වන බව සඳහන්', 'කළුතර දිස්ත්\u200dරික්කයේ වලල්ලාවිට ප්\u200dරාදේශීය ලේකම් කොට්ඨාශයේ  ගුලුවිට දකුණ, වෙදවත්ත, මදුරුමස්විල හා මාකලන්දාව  යන ගම්මාන වහාම ක්\u200dරියාත්මක වන පරිදි හුදකලා කර ඇතිබව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'කොළඹ දිස්ත්\u200dරික්කයේ දෙමටගොඩ හා මරදාන ප්\u200dරදේශ වලට නැවත දැනුම්දෙනතුරු  ඇදිරිනීතිය පනවා තිබෙනවා.\n\n මීට අමතරව බේරුවල, අලුත්ගම හා පයාගල යන ප්\u200dරදේශවල සඳුදා  ඇඳිරිනීතිය පනවා තිබෙනවා.', 'සෞඛ්\u200dය අමාත්\u200dයාංශයේ ඉල්ලීම මත ගල්කන්ද ප්\u200dරදේශයේ පිහිටි නිරෝධායන මධ්\u200dයස්ථානය ඇදන් 400කින් යුත් කොරෝනා රෝගීන් ගේ ප්\u200dරතිකාර මධ්\u200dයස්ථානයක් ලෙස සකස් කිරිමට පියවර ගත් බව යුද හමුදාපති ලුතිනන් ජනරාල් ශවේන්ද්\u200dර සිල්වා සඳහන් කරයි.', 'අද සම්පුර්ණ කොවිඩ් ආසාදිතයන් 609ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 496ක් පෑලියගොඩ මත්ස්\u200dය වෙළඳ සැලේ බව සඳහන්.', '1987 වසරේ ජුනි මාසයේදී අරන්තලාවේදී බෞද්ධ භික්ෂූන් වහන්සේලා පිරිසකට එල්ල වූ LTTE ප්\u200dරහාරයට ගොදුරු වූ වින්දිතයින්ගෙන් ප්\u200dරකාශ සටහන් කිරීමෙන් අනතුරුව පරීක්ෂණයක් ආරම්භ කිරීමට කටයුතු කරන ලෙස නීතිපතිවරයා විසින් වැඩබලන පොලිස්පතිවරයාට උපදෙස් දී තිබෙනවා.\n\nඑම පරීක්ෂණ ආරම්භ කර සති දෙකක් ඇතුළත ප්\u200dරගතිය නීතිපති දෙපාර්තමේන්තුවට වාර්තා කරන ලෙසද දන්වා ඇති බවයි වාර්තා වන්නේ.', 'කොස්ගම රෝහලේ ප්\u200dරතිකාර ලබමින් සිටි කොරෝනා ආසාදනය වූ රෝගියෙකු එම රෝහලෙන් අද උදෑසන පැන ගොස් තිබුණා.\n\nකෙසේ වෙතත් මිට ටික වෙලාවකට පෙර ඔහුව බොරැල්ල ප්\u200dරදේශයෙන් පොලීසිය සොයා ගෙන තිබෙනවා.', 'GALLE (Citizen) -ගාල්ල ප්\u200dරධාන තැපැල් කාර්යාලයට කොවිඩ් රෝගියෙක් පැමිණ ඇතැයි ලැබුන තොරතුරක් මත මේ වනවිට තාවකාලිකවවසා දමා තිබෙනවා. \n\nඅද (23) උදෑසන තැපැල් කාර්යාලය තාවකාලිකව වසා දමා තැපැල් කාර්යාලය විෂබීජහරණය කිරීමට මේ වන විට කටයුතු සූදානම් කරමින් පවතින අතර සෞඛ්\u200dය උපදෙස් අනුව කාර්යාලයේ කටයුතු නැවත ආරම්භ කරන බව ද කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.']