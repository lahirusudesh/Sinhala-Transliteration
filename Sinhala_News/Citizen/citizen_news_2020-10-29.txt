['කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය විසින් නව ස්වයං නිරෝධානය අධීක්ෂණ ක්\u200dරියාවලියක් හඳුන්වා දී තිබෙනවා.\n\nඒ අනුව යම් ආසාදිතයෙකුගේ පළමු පෙළ ආශ්\u200dරිතයින් සිය නිවෙස් තුලම ස්වයං නිරෝධායනයට යොමු කිරීමට මේ වන විට තීරණය කර තිබෙනවා.\n\nඒ අනුව යම් අයෙකු මෙලෙස ආශ්\u200dරිතයෙකු ලෙස හඳුනාගතහොත් ඔහු හෝ ඇය නිවෙසතුලම ස්වයං නිරෝධායනයට යොමු කෙරෙනවා.\n\nඅදාල පුද්ගලයින් නිසි අයුරින් නිරෝධායනය වන්නේ දැයි අධික්ෂණය කරන්නේ මේ අයුරින්,\n\n\n  * උදෑසන 6 සිට උදෑසන 11 දක්වා - අදාළ ප්\u200dරදේශයේ මහජන සෞඛ්\u200dය පරීක්ෂක හෝ සෞඛ්\u200dය බලධාරීන්\n\n * උදෑසන 11 සිට සවස 4 වනතෙක් - පොලිස් බලප්\u200dරදේශයේ පොලිස් නිලධාරීන් \n\n * සවස 4 සිට යලි පසුදා උදෑසන 6 වනතෙක් - අදාළ ආශ්\u200dරිතයාගේ නිවෙස් සීමාව තුල ඇති ඕනෑම ත්\u200dරිවිධ හමුදා කඳවුරක නිලධාරීන් මගින් \n\nයම් අයෙකු මෙම ස්වයං නිරෝධායන ක්\u200dරියාවලිය උල්ලංඝනය කළහොත් ප්\u200dරදේශයේ ප්\u200dරධාන සෞඛ්\u200dය නිලධාරී ගේ උපදෙස් මත ප්\u200dරධාන නිරෝධායන මධ්\u200dයස්ථානයක් වෙත යොමු කිරීම පියවර ගනු ලබනවා.', 'COLOMBO (Citizen) - මෙරට ප්\u200dරධාන ඉංග්\u200dරීසි පුවත්පතක මාධ්\u200dයවේදියෙකු කොරෝනා ආසාදනය වුවෙකු ලෙස හඳුනාගත් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ මාධ්\u200dයවේදියා පාර්ලිමේන්තු වාර්තාකරුවෙකු වන අතර පසුගිය දින කිහිපයේදී ඔහු වාර්තා කටයුතු සඳහා පාර්ලිමේන්තුවට ගොස් ඇති බවද සඳහන්.', 'GALLE (Citizen) - ගාල්ල අක්මීමන ප්\u200dරදේශයේ 23 හැවිරිදි පුද්ගලයෙක් කොරෝනා ආසාදිත බවට පෞද්ගලික රෝහලකින් කළ PCR පරීක්ෂණයකින් තහවුරු වී ඇතැයි කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය ප්\u200dරකාශ කරනවා.\n\nඔහුට කොරෝනා වෛරසය වැළඳී ඇති ආකාරය සම්බන්ධයෙන් මෙතෙක් අනාවරණය වී නැති බවත් ඒ පිළිබඳ පරීක්ෂණ තවමත් සිදු කරන බවයි මධ්\u200dයස්ථානය නිවේදනය කලේ.\n\nවිදෙස්ගත වීමට අවශ්\u200dය නිසා ඊට අදාළ PCR පරීක්ෂණය පෞද්ගලික රෝහලකින් කරන ලද අවස්තාවේදී මේ බව හෙළි වී ඇතැයි ද එම මධ්\u200dයස්ථානය සඳහන් කරනවා.\n\nඔහුට කොරෝනා ආසාදිත වූ ආකාරය තවමත් ගැටළුවක් බවටත් ඔහුගේ සහෝදරයා කන්දකාඩු පුනරුත්ථාපන මධ්\u200dයස්ථානයේ සිට නිවසට පැමිණ ඇති බවටත් එම මධ්\u200dයස්ථානය තවදුරටත් සඳහන් කරනවා.', 'ආණ්ඩුක්\u200dරම ව්\u200dයවස්ථාවේ 20 වැනි ව්\u200dයවස්ථා සංශෝධනයේ සැලැස්මට කථානායක මහින්ද යාපා අබේවර්ධන මීට සුළු මොහොතකට පෙර අත්සන් තැබුවා.\n\nමේ අනුව 20 වන ව්\u200dයවස්ථා සංශෝධනය අද (29) සිට ක්\u200dරියාත්මක කෙරෙන බව පාර්ලිමේන්තුව නිවේදනය කරනවා.', 'මතුගම බදුගම නව ජනපාදය හැර කළුතර දිස්ත්\u200dරික්කයේ කොවිඩ් -19 අවදානම මත  හුදකලා කෙරුණු ගම්මාන වල හුදකලා කිරීම ඉවත් කල බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'ඊයේ දිනයේදී මෙරට කොරෝනා ආසාදිතයින් 335 දෙනෙකු හමුවුණා.\n\nමේ අතර කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථාන වාර්තා පෙන්වා දෙන්නේ ඊයේ දිනයේ වැඩිම ආසාදිතයින් වාර්තා වී ඇත්තේ කොළඹ දිස්ත්\u200dරික්කයෙන් බවයි.\n\nඒ අනුව කොළඹින් ආසාදිතයින් 237 දෙනෙකු වාර්තා වී තිබෙනවා.\n\nඑමෙන්ම ගම්පහ දිස්ත්\u200dරික්කයේ ආසාදිතයින් වාර්තාවීම පසුගිය දින කිහිපයට සාපේක්ෂව විශාල පහල බැසීමක් සිදුව ඇති අතර ඊයේ දිනයේ ගම්පහ දිස්ත්\u200dරික්කයෙන් රෝගීන් වාර්තා වී ඇත්තේ 75 දෙනෙකු පමණයි.', 'COLOMBO (Citizen) -ඊයේ රාත්\u200dරියේදී ජාතික රෝහලට ඇතුලත් කිරීමට රැගෙන ආ පුද්ගලයන් දෙදෙනෙකු ඇතුලත් කළ අවස්ථාවේ මියගොස් ඇති බව යුද හමුදාපති ලුතිනන් ජනරාල් ශවේන්ද්\u200dර සිල්වා  සඳහන් කළා.\n\nනමුත් ඔවුන් කොවිඩ් හේතුවෙන් මිය ගිය බව මේ දක්වා ප්\u200dරකාශ කල නොහැකි බවත් මියගිය එම පුද්ගලයින් දෙදෙනා සම්බන්ධයෙන් PCR පරීක්ෂණය  සිදු කිරීමට පියවර ගෙන ඇතැයි හමුදාපතිවරයා වැඩිදුරටත් සඳහන් කළා.', 'COLOMBO (Citizen) -මෙරට වැඩි වශයෙන් PCR  පරීක්ෂණ කල PCR යන්ත්\u200dරයක් මේ වනවිට ක්\u200dරියාවිරහිත වී ඇති බව හමුදාපතිවරයා සඳහන් කළා.\n\nඅද උදෑසන රූපවාහිනී නාලිකාවක සාකච්ඡාවකට එක්වෙමින් හමුදාපතිවරයා මේ බව සඳහන් කළා.\n\nඑම යන්ත්\u200dරය සෑදීමට තාක්ෂණික නිලධාරීන් දැඩි පරිශ්\u200dරමයක් ගත් බවත් නමුත් එය සාර්ථක නොවූ බවත් ඒ මහතා වැඩිදුරටත් සඳහන් කළා.\n\nඅදාළ යන්ත්\u200dරය දින 20ක් පමණ පැය 24 පුරාවටම භාවිත කිරීම හේතුවෙන් මෙලෙස ක්\u200dරියාවිරහිත වන්නට ඇති බව හමුදාපතිවරයා සඳහන් කරනවා.\n\nමෙම යන්ත්\u200dරය සෑදීම සඳහා චීනයෙන් පුද්ගලයෙකු ගෙන්වා ගැනීමට අවශ්\u200dය අතර මේ වනවිට එම කටයුතු රාජ්\u200dයතාන්ත්\u200dරික මට්ටමින් සිදුකර බොහෝ විට හෙට දිනයේදී එම පුද්ගලයා මෙරටට පැමිණීමට නියමිත බව හමුදාපතිවරයා සඳහන් කළා.\n\nඑම පුද්ගලයා නිරෝධායනයක් යටතේ මෙම යන්ත්\u200dරය සෑදීම සිදුකිරීමට නියමිත බවද ඒ මහතා සඳහන් කළා.', 'COLOMBO (Citizen) -ඊයේ දිනයේ මෙරට සමස්ථ කොරෝනා ආසාදිතයින් 335ක්  වාර්තා වී තිබෙනවා.\n\nඒ අනුව මෙරට කොරෝනා ව්\u200dයාප්තියේ දෙවන රැල්ලේ මුළු ආසාදිතයින් ගණන 5,731වනවා.', 'රජයේ ප්\u200dරවෘත්ති දෙපාර්තමේන්තුවේ සේවය කරන අයෙකු හට කොරෝනා අසාදනය වී ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඅදාළ  පුද්ගලයා  පසුගියදා පෑලියගොඩ මාළු වෙළඳ සංකීර්ණයට ගිය අයෙක් බව සඳහන්', 'අද දවසේ මෙතෙක් වාර්තාගත කොරෝනා ආසාදිතයින් ගණන 211 බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඉන් 9 දෙනෙකු නිරෝධායන මධ්\u200dයස්ථාන වලින් හා අනෙක් සියලුදෙනා ඔවුන්ගේ ආශ්\u200dරිතයින්  බව සඳහන්.\n\nඒ අනුව මෙරට සමස්ත කොරෝනා අසස්දිතයින් ගණන 9000 ඉක්මවනවා.', 'බස්නාහිර පළාතේ ඇඳිරිනීතිය පැවතියත් උසස්පෙළ විභාග අපේක්ෂකයන් සඳහා විභාගයට පෙනී සිටීමට නිසිදු බාධාවක් නොමැති බව විභාග කොමසාරිස් සනත් පුජිත සඳහන් කරනවා.\n\nඇඳිරිනීතිය ක්\u200dරියාත්මක කිරීමෙන් පසු, එනම්  එළඹෙන සිකුරාදා (30) හා සෙනසුරාදා (31) යන දිනයන් වල පැවැත්වෙන විභාග කටයුතු සඳහා බාධාවකින් තොරව අපේක්ෂකයින් හා ගුරුවරුන් සඳහා සහභාගී විය හැකි බව ඒ මහතා සඳහන් කළා.\n\nඒ අනුව තම විභාග ප්\u200dරවේශපත්\u200dරය හා ගුරුවරුන් සඳහා විභාග පත්වීමේ ලිපිය භාවිත කල හැකි බවයි ඒ මහතා සඳහන් කලේ.', '• හෙට (29) මධ්\u200dයම රාත්\u200dරියේ සිට සඳුදා (02) අළුයම 5.00 දක්වා බස්නාහිර පළාතටම බලපැවැත්වෙන පරිදි නිරෝධායන ඇඳිරි නීතිය ක්\u200dරියාත්මක වේ.\n• හෙට (29) උදැසන 8 සිට රාත්\u200dරී 10 දක්වා ඇඳිරි නීතිය පවතින සියලුම ප්\u200dරදේශවල ජනතාවට පා ගමනින් ගොස් භාණ්ඩ හෝ ඖෂධ මිලට ගත හැක.\n• ඔබේ ප්\u200dරදේශයට මේවන විට ඇඳිරිනීතිය ක්\u200dරියාත්මක වන්නේ නම් සඳුදා (02) අළුයම 5.00 ට එම ප්\u200dරදේශයට ඇඳිරිනීතිය ඉවත් වන්නේ නැත.\n• ඒ අනුව බස්නාහිර පළාතේ මේ වන විට ඇඳිරිනීතිය ක්\u200dරියාත්මක වන ප්\u200dරදේශවලට අඛණ්ඩව ඇඳිරිනීතිය ක්\u200dරියාත්මක වේ. \n\n- මුලාශ්\u200dරය - යුද හමුදාපති', 'හෙට මධ්\u200dයම රාත්\u200dරියේ සිට සඳුදා අළුයම 5.00 දක්වා බස්නාහිර පළාතටම බලපැවැත්වෙන පරිදි නිරෝධායන ඇඳිරි නීතිය පනවන බව යුද හමුදාපති ලුතිනන් ජනරාල් ශවේන්ද්\u200dර සිල්වා සඳහන් කර සිටිනවා.\n\n\nමීට අමතරව සඳුදා උදෑසන 5න් පසුව බස්නාහිර පළාතේ මේවන විට ඇඳිරිනීතිය ක්\u200dරියාත්මක වන ප්\u200dරදේශවලට දිගින් දිගටම ඇඳිරිනීතිය ක්\u200dරියාත්මක වන බවත් සෙසු ප්\u200dරදේශ සඳහා උදෑසන 5න් පසුව ඇඳිරිනීතිය ඉවත්වන බවත් හමුදාපතිවරයා වැඩිදුරටත් සඳහන් කළා.', 'අමෙරිකානු රාජ්\u200dය ලේකම් මයික් පොම්පේයෝ ජනාධිපති ගෝඨාභය රාජපක්ෂ මීට. සුළු මොහොතකට පෙර හමුවී තිබෙනවා.', 'මේ දිනවල සියලු විහාරස්ථානවල කෙරෙන කඨින පින්කම් කටයුතු ඉතාම සීමිත පිරිසකගේ සහභාගිත්වයෙන් සෞඛ්\u200dය ආරක්ෂිත ක්\u200dරමවේදයන්ට අනුව කිරීමට අවශ්\u200dය පියවර ගන්නා ලෙස තමා මෙරට සියලුම විහාරස්ථානවල විහාරාධිපති හිමිවරුන්ගෙන් ඉල්ලා සිටින බව බෞද්ධ කටයුතු දෙපාර්තමේන්තුවේ කොමසාරිස් ජනරාල් සුනන්ද කාරියප්පෙරුම පවසනවා.\n\nමෙම අවදානම් අවස්ථාවේ එකී ආගමික කටයුත්ත පැවැත්වීමට අවශ්\u200dය පියවර ගත යුතුව ඇති නමුත් වසරකට වරක් සිදුකෙරෙන මෙම මහඟු පින්කමට දායක වීමට බෞද්ධ ජනතාවට ඉඩ සලසාදීම සඳහා එම පින්කම් කටයුත්ත එසේ නැවැත්වීමට පියවර නොගන්නා බවද ඒ මහතා පැවසුවා.\n\nමේ සම්බන්ධයෙන් අදහස් දක්වන ඒ මහතා වැඩිදුරටත් කියා සිටියේ එකී පින්කම් කටයුත්ත සඳහා සහභාගි වන බැතිමතුන් සෞඛ්\u200dයාරක්ෂිත ක්\u200dරමවේදයන් අනුගමනය කරමින් එම කටයුත්ත සඳහා සහභාගි වීමට වගබලාගත යුතු බවයි.', 'COLOMBO (Citizen) -දිනක් තුල මෙරට සිදු කල වැඩිම PCR  ප්\u200dරමාණය ඊයේ සිදු කර තිබෙනවා.\n\nඒ අනුව PCR  පරීක්ෂණ 10,704ක් සිදු කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nමේ අනුව මෙරට සිදු කර ඇති සමස්ථ PCR ප්\u200dරමාණය 469,258ක් බව සඳහන්.', 'COLOMBO (Citizen) -ඊයේ දිනයේදී මෙරටින් වාර්තා වූ ආසාදිතයින් 457 දෙනා සමග මෙරට දෙවන කොවිඩ් රැල්ලේ සමස්ථ ආසාදිතයින් සංඛ්\u200dයාව 5,398ක් දක්වා ඉහළ යනවා.\n\nඉන් වැඩිම ආසාදිතයින් පිරිසක් පළමු හා දෙවන ආශ්\u200dරිතයින් යටතේ වාර්තා වී ඇති බව සඳහන් වන අතර එය සංඛ්\u200dයාවක් ලෙස 4,357ක්.\n\nඅනෙක් 1,041 දෙනා මිනුවන්ගොඩ ඇඟලුම් කම්හලේ සේවකයින් බව නිවේදනයක් නිකුත් කරමින් කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'COLOMBO (Citizen) - අවසන් කොරෝනා මරණ ද්විත්වය සිදුව ඇත්තේ එම රෝගීන් රෝහලට ඇතුළත් කිරීමට පෙර බව රජයේ ප්\u200dරවෘත්ති දෙපාර්තමේන්තුව  සඳහන් කරනවා .\n\nඅප කළ විමසීමකදී මහජන සෞඛ්\u200dය පරීක්ෂකවරුන්ගේ සංගමයේ සභාපති උපුල් රෝහණ  සදහන් කළේ මෙම මරණ ද්විත්වයෙන් 19 හැවිරිදි පිරිමි පුද්ගලයාගේ මරණය නිවසේ දී සිදුව ඇති  බවට කරුණු වාර්තා වන බවයි.\n\nකෙසේ වෙතත් අනෙක් කාන්තාව මිය ගියේ රෝහලට ඇතුළත් කරන අතරතුර දී ද නැතිනම් නිවසේදීම මිය ගියාද යන්න මේ මොහොතේ ප්\u200dරකාශ කළ නොහැකි බව ඔහු පැවසුවා.\n\nමෙරට අවසන් කොරෝනා මරණ ද්විත්වය එනම් 18 හා 19 වැනි මරණ වාර්තා වූයේ පිළිවලින් කෙසෙල්වත්ත  හා කොල්ලුපිටිය ප්\u200dරදේශවලින්.\n\nඉන් එක් අයෙක් වයස අවුරුදු 19ක් වන පිරිමි පුද්ගලයෙකු වන අතර අනෙක් පුද්ගලයා වයස අවුරුදු 87ක කාන්තාවක්. \n\nමෙම දෙදෙනාම දීර්ඝකාලීනව දැඩි රෝගාබාධ වලින් පෙළුණු අය බව නිවේදනයේ සඳහන් .\n\nCitizen වාර්තාකරු  පැවසුවේ 19 හැවිරිදි තරුණයා දීර්ඝ කාලයක් පැවැති සිය රෝගය නිසා නිවසට වී කාලය ගත කරන අයෙක් බවයි .', 'අමෙරිකානු රාජ්\u200dය ලේකම් මයික් පොම්පේයෝ දිවයිනට පැමිණියා \n\nඅමෙරිකානු රාජ්\u200dය ලේකම්වරයා සිය සංචාරය අතරතුර ජනපති ගෝඨාභය රාජපක්ෂ හා අග්\u200dරමාත්\u200dය මහින්ද රාජපක්ෂ හමුවි සාකච්ජා පැවැත්විමට නියමිතයි.\n\nරාජ්\u200dය ලේකම්වරයා හෙට (28) දින දක්වා රාජ්\u200dය ලේකම්වරයා මෙරට රැඳීසිටිනවා.', 'නිරෝධායන ඇඳිරිනීතිය පවතින ප්\u200dරදේශ වල කඩසාප්පු හා ඔසුසැල්  විවෘත කිරීමේ නව ක්\u200dරමවේදයක් හඳුන්වා දී තිබෙනවා.\n\nඒ අනුව ගම්පහ හා කළුතර දිස්ත්\u200dරික්ක සඳහා සෑම සඳුදා හා බ්\u200dරහස්පතින්දා දිනකම උදෑසන 8 දිට රාත්\u200dරී 10 වනතුරු කඩසාප්පු හා ඔසුසැල්  විවෘතව තැබිය හැකි වනවා.\n\nඑමෙන්ම කොළඹ හා කුරුනෑගල දිස්ත්\u200dරික්ක සඳහා සෑම අඟහරුවාදා හා සිකුරාදා දිනකම උදෑසන 8 සිට රාත්\u200dරී 10 දක්වා ඔසුසැල්  විවෘතව තැබිය හැකි වනවා.', 'අද දිනයේදී මෙරටින් වාර්තා වූ සමස්ථ කොරෝනා ආසාදිත පිරිස 293ක් බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nආසාධිතයන් අතුරින් 2 ක් නිරෝධායන මධ්\u200dයස්ථානවලින් වන අතර අනෙක් 291 ක් ආසාධිතයන්ගේ ආශ්\u200dරිතයන් බව සඳහන්.\n\nමේ අනුව දෙවන රැල්ලේ කොරෝනා පොකුර ආසාදිතයින් 5231 ක් දක්වා ඉහළ යනවා.', 'මෙරට 18 වන හා 19 වන කොරෝනා මරණය වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව කෙසෙල්වත්ත ප්\u200dරදේශයේ 19 හැවිරිදි අයෙකු හා කොල්ලුපිටිය ප්\u200dරදේශයේ පදිංචි 75 හැවිරිදි අයෙකු මෙලෙස ජීවිතක්ෂයට පත්වී තිබෙනවා.\n\n--- පෙර පුවත\n\nමෙරට 17 වන කොරෝනා මරණය වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nකොළඹ IDH  රෝහලේ ප්\u200dරතිකාර ගනිමින් සිටි අයෙක් මෙලස ජීවිතක්ෂයට පත්වී තිබෙනවා.\n\nඅදාළ පුද්ගලයා වයස 41ක පුද්ගලයෙකු බව සඳහන්.', 'PANADURA (Citizen) - පානදුර කෙසෙල්වත්ත මත්ස්\u200dය වෙළඳ සංකීර්ණය හුදෙකලා කර ඇති බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.', 'හැටන් නගරය තුලින් රෝගීන් 13ක් එකවර වාර්තා වී තිබෙන බව කොවිඩ්-19 පැතිරීම වැළැක්වීමේ ජාතික ක්\u200dරියාන්විත මධ්\u200dයස්ථානය පවසනවා.\n\nඒ අනුව ගත් පියවරක් ලෙස අද උදෑසන හැටන් නගරය පූර්ණ වශයෙන් හුදෙකලා  කල බවයි එම මධ්\u200dයස්ථානය නිවේදනය කලේ.']